<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_16">Zpěv čtrnáctý</h3>

  <p>„Kdo jesti, jenž tam kol hory se točí,</p>

  <p>dřív než smrt křídla dala mu v let smělý,</p>

  <p>jak chce zavírá neb otvírá oči? —“</p>

  <p>&nbsp;</p>

  <p>— „Nevím, leč vím, že není osamělý,</p>

  <p>ty oslov jej, neb stojíš blíže jemu,</p>

  <p>mluv, by rty jeho rády v odvet zněly!“ —</p>

  <p>&nbsp;</p>

  <p>Dva duchové tak jeden ke druhému</p>

  <p>se kloníce to děli z pravé strany</p>

  <p>a pozvedli tvář k obličeji mému.</p>

  <p>&nbsp;</p>

  <p>A jeden pravil: „Duchu upoutaný</p>

  <p>v jhu těla ještě, které v nebe spěje,</p>

  <p>slyš prosby naše, mluv soucitem hnaný,</p>

  <p>&nbsp;</p>

  <p>Kdo jsi a odkud? Milost, jež ti přeje</p>

  <p>sem vstup, nás vrhá v také podivení</p>

  <p>jak při věci, jež poprvé se děje.“ —</p>

  <p>&nbsp;</p>

  <p>Já na to děl: „— Toskany středem pění</p>

  <p>se říčka, zřídlo má u Falterone,</p>

  <p>běh sta mil ten jí dostatečný není.</p>

  <p>&nbsp;</p>

  <p>Své tělo přináším od řeky oné;</p>

  <p>kdo jsem, ti říci, řeč byla by marná;</p>

  <p>mé jméno ještě v hluku jiných tone.“ —</p>

  <p>&nbsp;</p>

  <p>— „Tvou výpověď když vůle moje žárná,</p>

  <p>se snaží proniknout,“ mně první pravil,</p>

  <p>„tu zdá se mi o březích mluvíš Arna.“ —</p>

  <p>&nbsp;</p>

  <p>A druhý děl: „Já jsem se pozastavil,</p>

  <p>proč jméno oné řeky tak on tají,</p>

  <p>jak hrozné věci kdo by rád se zbavil? —“</p>

  <p>&nbsp;</p>

  <p>A tázaný děl: „I mně to jest bájí,</p>

  <p>však vím, že dávno mělo zahynouti</p>

  <p>to jméno, jež se dává tomu kraji.</p>

  <p>&nbsp;</p>

  <p>Neb alpskými ty hory mohou slouti,</p>

  <p>jichž Peloros jest utrženou částí,</p>

  <p>že vody mají víc než jiné, v pouti</p>

  <p>&nbsp;</p>

  <p>Té řeky, od vzniku až ku oblasti,</p>

  <p>kde moři, co mu nebe vzalo, dává,</p>

  <p>kteréž jest řek a proudů pravou vlastí:</p>

  <p>&nbsp;</p>

  <p>Jak nepřítelka všech by byla dravá,</p>

  <p>ctnost všady zahánějí jako zmiji,</p>

  <p>ať zlý v tom zvyk neb místa hvězda tmavá.</p>

  <p>&nbsp;</p>

  <p>Tak v povaze se mění, a tak tyjí</p>

  <p>jak u Circe by kdys bývali v stravě,</p>

  <p>kdo na břehu té kleté řeky žijí.</p>

  <p>&nbsp;</p>

  <p>Ta prodírá se nejdřív namáhavě</p>

  <p>nečistých prasat stádem, jídlo lidí</p>

  <p>jimž nepatří, leč žaludy po právě.</p>

  <p>&nbsp;</p>

  <p>Dál na své pouti štěkavce jen vidí,</p>

  <p>ti kousavější jsou, než v moci jejich,</p>

  <p>však těmi zhrdá, čumák jinam řídí.</p>

  <p>&nbsp;</p>

  <p>A burácejíc v bujnějších vln rejích</p>

  <p>ten kletý příkop zří, jak mění stále</p>

  <p>psy v lačné vlky; větších ve peřejích</p>

  <p>&nbsp;</p>

  <p>Pak skal stržemi ve tmách běží dále,</p>

  <p>kde najde lišky lstivé, potměšilé,</p>

  <p>před nimiž každý v lsti jest děcko malé.</p>

  <p>&nbsp;</p>

  <p>Že ten mne slyší? Právě, to má píle,</p>

  <p>snad bude dobře, vzpomene-li sobě,</p>

  <p>co pravý duch mi odhalil té chvíle.</p>

  <p>&nbsp;</p>

  <p>Zřím tvého vnuka, který v příští době</p>

  <p>v tom kraji lovcem vlků těch se stane</p>

  <p>u řeky zlé, a prchnou před ním v mdlobě:</p>

  <p>&nbsp;</p>

  <p>Za živa prodá maso jich, a štvané</p>

  <p>jak stará šelma potom všecky zdáví,</p>

  <p>čím život mnohých a čest jeho splane.</p>

  <p>&nbsp;</p>

  <p>Pak pokrvácen smutný ten les tmavý</p>

  <p>on opustí, jenž tak zpustošen bude,</p>

  <p>let tisíc škodu tu že nenapraví.“ —</p>

  <p>&nbsp;</p>

  <p>Jak při proroctví neštěstí, jež bude,</p>

  <p>tvář toho, který slyší je, se stmívá,</p>

  <p>že, odkud zhouba jde, naslouchá všude;</p>

  <p>&nbsp;</p>

  <p>Tak zřel jsem duši, poslouchání chtivá</p>

  <p>jež stála tu, kterak se smutkem kryla,</p>

  <p>když slyšela tu píseň, již on zpívá.</p>

  <p>&nbsp;</p>

  <p>Tvář onoho, řeč toho zasmušilá</p>

  <p>po jejich jmenech zvědavost mou nítí,</p>

  <p>s mou otázkou tož prosba v spolku byla.</p>

  <p>&nbsp;</p>

  <p>— „Ty žádáš a já ochoten mám býti,“</p>

  <p>děl duch, jenž nejdřív se mnou mluvil, znovu,</p>

  <p>„co skrýváš tak sám, tobě odhaliti?</p>

  <p>&nbsp;</p>

  <p>Leč pro milost, jíž pláš, chci tvému slovu</p>

  <p>být povolným a nelakomit řečí,</p>

  <p>věz tedy: Guido del Duca se zovu.</p>

  <p>&nbsp;</p>

  <p>Tak závistí jsem zahořel, že něčí</p>

  <p>když zrak jsem viděl zanícený plesem,</p>

  <p>mé sesinání nemohlo být větší.</p>

  <p>&nbsp;</p>

  <p>Ze setby své tu slámu teď žnu s děsem.</p>

  <p>Ó lidstvo, rci, proč s takou horlivostí,</p>

  <p>kde nelze druhem býti, srdce nesem?!</p>

  <p>&nbsp;</p>

  <p>Ten Rinier jest, k slávě, věhlasnosti</p>

  <p>dům da Calboli přived’, jeho jménu</p>

  <p>víc žádný dědic nebyl roven ctností.</p>

  <p>&nbsp;</p>

  <p>Od hor až k Po, a od moře až k Rénu</p>

  <p>ty statky, pravdě jež i slasti slouží,</p>

  <p>tam nejen jeho vzaty byly kmenu;</p>

  <p>&nbsp;</p>

  <p>Že, kam jen tyto hranice se dlouží,</p>

  <p>vše divě bují jedovatým býlím</p>

  <p>jež vymýtiti, pozdě mysl touží.</p>

  <p>&nbsp;</p>

  <p>Kde Mainardi je teď s Liciem milým,</p>

  <p>kde Guido z Carpigna je s Traversarem?</p>

  <p>Ó lidé bastardů, jak pro to kvílím!</p>

  <p>&nbsp;</p>

  <p>Kdy v Bologni vzplá Fabbro v lesku starém,</p>

  <p>ve Faenze di Fosco Bernardino,</p>

  <p>na slabém stonku prut nestižen zmarem?</p>

  <p>&nbsp;</p>

  <p>Když lkám, Toskánský, buď mi odpuštíno,</p>

  <p>mé mysli ožil zas Guido de Prata,</p>

  <p>i, jenž s námi žil, d’Azzo Ugolino;</p>

  <p>&nbsp;</p>

  <p>Tignosem s druhy mysl má jest jata;</p>

  <p>dům Anastagi, kde dům Traversara?</p>

  <p>Je stihla všecky ctných dědiců ztráta.</p>

  <p>&nbsp;</p>

  <p>Ó rytíři, ó paní v květu jara,</p>

  <p>ó dvornosti a lásky plesy, žaly!</p>

  <p>Teď všady v srdcích pouze zloba hárá.</p>

  <p>&nbsp;</p>

  <p>Ó Brettinoro, proč neprcháš v dáli,</p>

  <p>když kmen tvůj prch a lidé na útěku</p>

  <p>jsou v strachu, zlými že by též se stali!</p>

  <p>&nbsp;</p>

  <p>Vymírá Bagnacaval k svému vděku,</p>

  <p>a Castrocaro s Coniem k své zkáze</p>

  <p>zas rodí syny k hanbě svého věku.</p>

  <p>&nbsp;</p>

  <p>Paganů ďas-li pojde, bude blaze,</p>

  <p>však nikdy tak, by lidské pomlouvání</p>

  <p>s ctným jménem jejich bylo v rovnováze.</p>

  <p>&nbsp;</p>

  <p>Nic, Ugolino z Fantoli, nebrání</p>

  <p>tvé slávě, nebo že by tvoje jméno</p>

  <p>kdos zatemniti mohl, není zdání.</p>

  <p>&nbsp;</p>

  <p>Však dál jdi, Toskánský, neb moje věno</p>

  <p>teď spíše pláč jest nežli hovoření,</p>

  <p>tak srdce mé tou řečí zasmušeno.“ —</p>

  <p>&nbsp;</p>

  <p>My věděli, že naše odcházení</p>

  <p>ty drahé duše slyšely a pravou</p>

  <p>že cestou šli jsme, dlely ve mlčení.</p>

  <p>&nbsp;</p>

  <p>Dál sami drahou šli jsme namáhavou,</p>

  <p>když zazněl hlas, jenž v sluch mi šleh’, jak v zraku</p>

  <p>blesk šlehá, jenž vzduch dělí ryhou žhavou.</p>

  <p>&nbsp;</p>

  <p>Kdo uzří, zabije mne bez rozpaku!</p>

  <p>a znik’ jak hrom, jenž dozní rychlým zvukem</p>

  <p>a rychle prchá, jak byl vytrysk’ z mraků.</p>

  <p>&nbsp;</p>

  <p>S tím sotva sluch když spřátelil se hlukem,</p>

  <p>zas jiný hlas tak zaburácel v hřmění</p>

  <p>jak hrom, jenž zní ráz na ráz divým hukem.</p>

  <p>&nbsp;</p>

  <p>Jsem Aglauros změněná na kamení!</p>

  <p>Bych blíže k Básníku se stulil spátky,</p>

  <p>ne k předu, zpět jsem učinil krok v chvění.</p>

  <p>&nbsp;</p>

  <p>Vln vzdušných povrch byl již kolem hladký,</p>

  <p>on ke mně děl: „Toť tuhá uzda jesti,</p>

  <p>jež měla by váš rozum krotit vratký,</p>

  <p>&nbsp;</p>

  <p>Však po vnadidle lapáte a v pěsti</p>

  <p>vrah starý udicí vás chytí slepé,</p>

  <p>zdar uzda s výstrahou vám nemůž’ nésti,</p>

  <p>&nbsp;</p>

  <p>Vás nebe volá, krásy velkolepé</p>

  <p>vám, jak se točí, stále ukazuje,</p>

  <p>však zrak váš hledá zem a proto tepe</p>

  <p>&nbsp;</p>

  <p>Vás Ten, jenž liší vše a pozoruje.“ —</p>
</body>
</html>
