<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv dvacátý osmý</h3>

  <p>Kdo moh' by třeba v řeči nevázané</p>

  <p>a vypravuje častěj' popis dáti,</p>

  <p>co tady ran jest, co zde krve kane?</p>

  <p>&nbsp;</p>

  <p>Neb každý jazyk ochablost zde schvátí,</p>

  <p>že řeč i mysl místa mají málo,</p>

  <p>by všecko toto mohly objímati.</p>

  <p>&nbsp;</p>

  <p>To množství lidí kdyby tady stálo,</p>

  <p>jež na osudnou Apulie půdu</p>

  <p>pro vylévání vlastní krve lkalo.</p>

  <p>&nbsp;</p>

  <p>Dřív v boji s Římany, pak v bitvy trudu,</p>

  <p>kde prstenů jest nasbíráno dosti,</p>

  <p>jak Livius dí, který nezná bludu;</p>

  <p>&nbsp;</p>

  <p>Pak ti, jež rány žehly palčivostí,</p>

  <p>když proti Guiscardovi vzdorně vstali,</p>

  <p>a ti, jichž posud sbírají se kosti</p>

  <p>&nbsp;</p>

  <p>U Ceperana, Apulští kde stali</p>

  <p>se lháři; za Tagliacozzou bez zbraní</p>

  <p>starému Alardu se pobit dali,</p>

  <p>&nbsp;</p>

  <p>Kde ukazoval každý v naříkání</p>

  <p>ten protknutý úd a ten zmrzačený:</p>

  <p>s devátou tůní žádné porovnání.</p>

  <p>&nbsp;</p>

  <p>Tak ztrátou dna neb stěny protržený</p>

  <p>sud nemůž' být, jak jeden zde od brady</p>

  <p>až tamo, kde se bzdí, byl rozštípený.</p>

  <p>&nbsp;</p>

  <p>Skrz nohy jemu visely střev řady,</p>

  <p>vnitř s okružím ten hnusný pytel zíral,</p>

  <p>jenž v lejno změní vše, co stráví hlady.</p>

  <p>&nbsp;</p>

  <p>Já pevně ještě na něho zrak vzpíral,</p>

  <p>hleď na mne řka: „Viz, jak jsem rozštípnutý!"</p>

  <p>a rukama víc hruď svou otevíral.</p>

  <p>&nbsp;</p>

  <p>Viz, Mohameda jaký stih' trest krutý,</p>

  <p>tam přede mnou klopýtá Ali v pláči,</p>

  <p>od brady až ku kštici rozseknutý.</p>

  <p>&nbsp;</p>

  <p>A všickni druzí, kam se zrak tvůj stáčí,</p>

  <p>ti pohoršení, rozkol v světě seli,</p>

  <p>a proto každý rozštěpený kráčí.</p>

  <p>&nbsp;</p>

  <p>Jest vzadu ďábel, který tak nás dělí,</p>

  <p>neb každému z nás, jak jej řadou zhlédne,</p>

  <p>svůj do útroby pohrouží meč celý,</p>

  <p>&nbsp;</p>

  <p>Jak vracíme se z této pouti bědné;</p>

  <p>neb naše rány jsou zas zaceleny,</p>

  <p>než dojdem k němu a než meč on zvedne.</p>

  <p>&nbsp;</p>

  <p>Kdo's ale ty, jenž s této skalní stěny</p>

  <p>tak dlouho zříš, bys prodloužil pouť k trestu,</p>

  <p>kam vlastní žalobou jsi odsouzený?" —</p>

  <p>&nbsp;</p>

  <p>„On neumřel, hřích nevrh' jej v tu cestu,</p>

  <p>dél mistr můj, by propaď ďáblů zlobě,</p>

  <p>leč by vše poznal, co je v tomto městu,</p>

  <p>&nbsp;</p>

  <p>Já mrtvý, všemi kruhy v této době</p>

  <p>jej musím vésti až do Pekel dolů,</p>

  <p>a to jest pravda tak, jak to dím tobě!"</p>

  <p>&nbsp;</p>

  <p>Víc nežli sto jak slyšeli to spolu,</p>

  <p>se zastavili v tůni plné stínů,</p>

  <p>až úžasem svých zapomněli bolů. —</p>

  <p>&nbsp;</p>

  <p>„By opatřil se, řekni Fra Dolcinu</p>

  <p>ty, jenž snad záhy uzříš Slunce plání,</p>

  <p>když nechce brzy hynout, já kde hynu,</p>

  <p>&nbsp;</p>

  <p>Vší potravou, by husté sněhu vání</p>

  <p>zdar nepřineslo Novarskému v boji,</p>

  <p>jejž jinak vyhrát, těžké namáhání."</p>

  <p>&nbsp;</p>

  <p>To Mohamed děl zvedna nohu svoji</p>

  <p>a ku další pak cestě odhodlaný</p>

  <p>zas spustil ji ve zatracenců roji.</p>

  <p>&nbsp;</p>

  <p>Tu jeden, který chřtán měl provrtaný,</p>

  <p>nos uříznutý celý ku obočí</p>

  <p>a ucho toliko jen z jedné strany,</p>

  <p>&nbsp;</p>

  <p>Jenž vzadu zbyl, pln podivení točí</p>

  <p>před druhými svůj jícen k promluvení,</p>

  <p>jejž na všech stranách oko v krvi zočí, říká:</p>

  <p>&nbsp;</p>

  <p>„Ty, jenž's vinou nepaď v zatracení,</p>

  <p>jejž v kraji latinském mé oči zřely,</p>

  <p>když velká podobnost mi klamem není,</p>

  <p>&nbsp;</p>

  <p>Pro Petra z Medicíny povzdech vřelý</p>

  <p>měj, vrátíš-li se v dol ten plný vnady,</p>

  <p>jenž k Marcabo se sklání od Vercelli;</p>

  <p>&nbsp;</p>

  <p>Dej z Fano lepším dvoum zvěst blízké zrady:</p>

  <p>ať zví to Quido i ser Angiolello,</p>

  <p>když naše věštby nejsou klamné tady,</p>

  <p>&nbsp;</p>

  <p>Že bude s lodi vrženo jich tělo</p>

  <p>a v pytli stopeno u Cattoliky</p>

  <p>lstí tyrana, v němž zloby dost vždy vřelo.</p>

  <p>&nbsp;</p>

  <p>Tak mezi Cyprem, břehy Majoliky</p>

  <p>sám Neptun nezřel u Argolských lidí</p>

  <p>ten hřích, ten nebyl spáchán loupežníky.</p>

  <p>&nbsp;</p>

  <p>Ten zrádce, který jedním okem vidí,</p>

  <p>a město, jež ten, kdo dlí u mne v mdlobě,</p>

  <p>byl nepřál sobě v žití vidět, řídí,</p>

  <p>&nbsp;</p>

  <p>Je pozvati dá k rozhovoru k sobě,</p>

  <p>pak při větru, jenž z Fokary se řití,</p>

  <p>jim modlitba i sliby selhou obě."</p>

  <p>&nbsp;</p>

  <p>Já k němu: „Chtěj mi vlídně vysvětliti,</p>

  <p>bych nahoře moh' o tobě dát zprávu,</p>

  <p>kdo jest, zrak jehož trpkým žárem svítí?"</p>

  <p>&nbsp;</p>

  <p>Otevřel ústa jednomu tu z davu</p>

  <p>svou ruku vloživ mu do dásní páru řka:</p>

  <p>„Ten to jest a mluvit není v stavu.</p>

  <p>&nbsp;</p>

  <p>Jsa z Říma vyhnaný šel ku Caesaru,</p>

  <p>v něm pochybnosti osten potlačoval</p>

  <p>řka: „Kdo otálí v zbrani, hyne v zmaru!"</p>

  <p>&nbsp;</p>

  <p>Jak zaražen Curio objevoval</p>

  <p>se nyní, jazyk vyríznutý maje,</p>

  <p>jenž v drzý hovor tak se osmčloval!</p>

  <p>&nbsp;</p>

  <p>A jiný obě ruce pozvedaje</p>

  <p>pahýly jejich vznášel ve vzduch šerý,</p>

  <p>až tvář mu hyzdila krev, při tom laje</p>

  <p>&nbsp;</p>

  <p>Řval: „Na Moscu též vzpomeneš si, který</p>

  <p>jsem pravil: Po účinku rady není,</p>

  <p>čím Toskánským zla případ vzrostl sterý."</p>

  <p>&nbsp;</p>

  <p>Já připojil: „Smrt tvému pokolení!"</p>

  <p>A nad tím onen bol hromadě k bolu</p>

  <p>odcházel jako člověk ve šílení.</p>

  <p>&nbsp;</p>

  <p>Já zůstal však, bych rozhleď se v tom dolu</p>

  <p>a zřel jsem věc, již dále bez důvodu</p>

  <p>bych bál se sdílet, ale se mnou spolu</p>

  <p>&nbsp;</p>

  <p>Jde svědomí mé dobrém ve průvodu,</p>

  <p>jež v brnění, že duch se čistým cítí,</p>

  <p>mne vyprostí a ve všem svede v shodu.</p>

  <p>&nbsp;</p>

  <p>Já v skutku zřel a ještě mním to zříti,</p>

  <p>jak jako druzí, již v tom byli roji,</p>

  <p>bez hlavy trup se chystal ke mně jíti.</p>

  <p>&nbsp;</p>

  <p>Za vlasy v ruce držel hlavu svoji</p>

  <p>jak lucernu, ta zřela na nás chvíli</p>

  <p>a vykřikla pak: .Běda duši mojí!'</p>

  <p>&nbsp;</p>

  <p>Sám sobě svítilnou byl a dva kryli</p>

  <p>zde v jednom se a jeden v dva se šatí,</p>

  <p>jak, to ví Ten, čí rozkazy v tom byly.</p>

  <p>&nbsp;</p>

  <p>Když došel právě mostu na úpatí,</p>

  <p>tu pozveď rámě s celou svojí hlavou,</p>

  <p>by jeho řeč k nám blíže mohla vláti.</p>

  <p>&nbsp;</p>

  <p>Ta zněla: „Ty, jenž dýchaje jdeš tmavou</p>

  <p>zde tůní mrtvé kolem prohlížeje,</p>

  <p>zda jiný stížen pokutou tak dravou?</p>

  <p>&nbsp;</p>

  <p>A moje bys moh' vyprávěti děje,</p>

  <p>věz, Bertram z Bornu jsem, jenž Jindřichovi</p>

  <p>vždy radil zle dle svého obyčeje.</p>

  <p>&nbsp;</p>

  <p>Syn proti otci štván byl mými slovy,</p>

  <p>sám Achitofel nepopouzel ani</p>

  <p>tak Absolona proti Davidovi.</p>

  <p>&nbsp;</p>

  <p>Tak spojené že rozvedlo mé lání,</p>

  <p>svůj mozek oddělen od vzniku jeho,</p>

  <p>jenž v tomto trupu ztajen, nesu v dlani,</p>

  <p>&nbsp;</p>

  <p>Tak mstí se na mně, co jsem spáchal zlého." —</p>
</body>
</html>
