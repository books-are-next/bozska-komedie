<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv dvacátý třetí</h3>

  <p>V skrytu jak milých snětí odpočívá</p>

  <p>pták na hnízda svých sladkých mláďat dlouhou</p>

  <p>a celou noc, jež věci vše nám skrývá,</p>

  <p>&nbsp;</p>

  <p>Že uzří je, se těší milou touhou,</p>

  <p>a slídí kolem jejich po potravě</p>

  <p>a trudná péče je mu slastí pouhou,</p>

  <p>&nbsp;</p>

  <p>Na hrotu větve sedí nedočkavě</p>

  <p>čas předbíhá, po slunci ohledá se</p>

  <p>a zrakem visí jitra na záplavě:</p>

  <p>&nbsp;</p>

  <p>Tak vzpřímena má paní v celé kráse</p>

  <p>své stála, dívajíc se v onu stranu,</p>

  <p>kde slunce menším spěchem kroužit zdá se.</p>

  <p>&nbsp;</p>

  <p>Mně, v úvahu když zřím ji zahloubánu,</p>

  <p>jak tomu bylo, který sice kojí</p>

  <p>se nadějí, ač jiné měl v svém plánu.</p>

  <p>&nbsp;</p>

  <p>A dlouho netrvalo ono dvojí,</p>

  <p>já myslím čekání a myslím zření,</p>

  <p>an nebe zvolna celé v jasu stojí.</p>

  <p>&nbsp;</p>

  <p>A Bice děla: „V tomto okamžení</p>

  <p>viz triumf Krista, viz tento plod zžatý</p>

  <p>z té sféry víření, v tom shromáždění.“</p>

  <p>&nbsp;</p>

  <p>A její obličej plál celý vzňatý</p>

  <p>a oči plné veselosti měla,</p>

  <p>že nepopíše duch je žasem jatý.</p>

  <p>&nbsp;</p>

  <p>Jak v nocích úplňku Trivia skvělá</p>

  <p>se v kniha věčných nymf zářící směje</p>

  <p>hloub nebes jimiž ozdobena celá.</p>

  <p>&nbsp;</p>

  <p>Na tisíci lamp slunce jak se skvěje,</p>

  <p>jež zažíhá je, zřel jsem stejně, v žití</p>

  <p>jak se sluncem a hvězdami se děje.</p>

  <p>&nbsp;</p>

  <p>A živým světlem prokmitá a svití</p>

  <p>tak mocným jasem blýskající látka,</p>

  <p>že nesnesa ji musil jsem tvář skrýti.</p>

  <p>&nbsp;</p>

  <p>Ó Bice, průvodkyně drahá, sladká!</p>

  <p>A ona ke mně: „Teď, co tebe zmahá,</p>

  <p>jest síla, proti níž vše sila vratká.</p>

  <p>&nbsp;</p>

  <p>Zde moudrost je a moc a z nich to sahá</p>

  <p>most, který spojil nebesa a zemi,</p>

  <p>po čemž tak dlouhá v lidstvu byla snaha.“</p>

  <p>&nbsp;</p>

  <p>Jak oheň, který roste ručejemi.</p>

  <p>mrak prolomí a že má místa málo</p>

  <p>dští na zem proti zvyku svému, němý,</p>

  <p>&nbsp;</p>

  <p>Zpit žárem duch můj cítil, kterak vzplálo</p>

  <p>v něm nové síly vření, při tom kvasu</p>

  <p>se nemoh vzpamatovat co se stalo.</p>

  <p>&nbsp;</p>

  <p>Teď oči otevři a viz mou krásu,</p>

  <p>neb uzřela věci takové, že snésti</p>

  <p>tvůj může zrak můj úsměv plný jasu.</p>

  <p>&nbsp;</p>

  <p>Jak tomu, kdo sen zapomene, jesti,</p>

  <p>když vzbudí se, a nadarmo se snaži</p>

  <p>snu obraz nazpět v paměť si uvésti:</p>

  <p>&nbsp;</p>

  <p>Tak v ucho mé to povzbuzení vráží,</p>

  <p>tak vážné, díků hodné, dlouhým věkem</p>

  <p>je časy z dějin knihy nevymaží.</p>

  <p>&nbsp;</p>

  <p>By nejkrasším jazyky zněly vděkem,</p>

  <p>jež Polyhymnie a sestry její</p>

  <p>svým nejsladším kdys krmívaly mlékem,</p>

  <p>&nbsp;</p>

  <p>Mně k pomoci, když onen úsměv pěji,</p>

  <p>díl tisící by pravdy nedosáhli</p>

  <p>jas vylíčit, jenž v tom plál obličeji.</p>

  <p>&nbsp;</p>

  <p>Tak vylíčiti ten Ráj neobsáhlý</p>

  <p>má svatá píseň dělat musí skoky,</p>

  <p>jak ten, kdo vidí cesty konec náhlý.</p>

  <p>&nbsp;</p>

  <p>Kdo uváží však cíl můj převysoký</p>

  <p>a břemene tíž, ten nebude láti,</p>

  <p>že pod ním smrtelné se chvějí boky.</p>

  <p>&nbsp;</p>

  <p>To není řeka, kterou mohou bráti</p>

  <p>se lehké člunky, již hrot lodě dělí,</p>

  <p>ni plavci, jenž chtí sebe zachovati.</p>

  <p>&nbsp;</p>

  <p>„Můj obličej proč unáší tě skvělý,</p>

  <p>že nespěješ dál ku rajskému sadu,</p>

  <p>jenž v Krista paprscích rozkvétá celý?</p>

  <p>&nbsp;</p>

  <p>Tam uzříš růže pře spanilou vnadu,</p>

  <p>v niž slovo vtěleno, tam lilje bilé,</p>

  <p>jichž vůně slouží spásy ku příkladu.“</p>

  <p>&nbsp;</p>

  <p>Tak Beatrice, já pak celý chýle</p>

  <p>se k její radě, ještě jednou v světlý</p>

  <p>ten jas jsem kázal pohlédnout své síle.</p>

  <p>&nbsp;</p>

  <p>Jak oči moje, které stíny zhnětly,</p>

  <p>ve slunci, které kmitlo řasou mraků,</p>

  <p>před sebou zřely velký luh a zkvětlý:</p>

  <p>&nbsp;</p>

  <p>Tak davy světel bleskly mému zraku</p>

  <p>a stohy paprsků se z výše lily,</p>

  <p>jich zdroj mi zůstal ukryt ve oblaku.</p>

  <p>&nbsp;</p>

  <p>Ó něho vše pronikající síly,</p>

  <p>tys pozvedla se, aby moje oči,</p>

  <p>mdlé ještě, v prostoru se uvolnily!</p>

  <p>&nbsp;</p>

  <p>A jméno květu, za nímž stále točí</p>

  <p>se prosby mé, pohnulo ducha mého,</p>

  <p>že k největšímu ohni ze všech kročí.</p>

  <p>&nbsp;</p>

  <p>A můj zrak světla toho čarovného</p>

  <p>když velikost a zářnou jakost chytnul,</p>

  <p>jež zde jak na zemi je vítěz všeho,</p>

  <p>&nbsp;</p>

  <p>V tom náhle plamen nebes zářný slítnul</p>

  <p>v kruh složen, koruny jak ve způsobě</p>

  <p>je otočil a kol se vírem kmitnul.</p>

  <p>&nbsp;</p>

  <p>Nejsladší nápěv, který zněl by tobě,</p>

  <p>jenž k sobě ducha láká z žití víru</p>

  <p>jak hromu hlas by duněl v bouře době,</p>

  <p>&nbsp;</p>

  <p>Tu maje svatou dostihnouti lýru,</p>

  <p>jíž korunován onen safír krásný,</p>

  <p>jímž jasnější modř svítí v nebes šíru.</p>

  <p>&nbsp;</p>

  <p>„Jsem láska andělská, jež ples ten šťastný</p>

  <p>oblétám, který z toho lůna dýše,</p>

  <p>jež naší touhy hostilo cíl spasný;</p>

  <p>&nbsp;</p>

  <p>A budu oblétat jej, nebes říše</p>

  <p>ty paní dokud syna sledující</p>

  <p>svým vstupem blažíš onu sféru výše.“</p>

  <p>&nbsp;</p>

  <p>Tak melodie ona jásající</p>

  <p>se ukončila, „Marie“ v tom kane</p>

  <p>z těch světel jeden výkřik holdující.</p>

  <p>&nbsp;</p>

  <p>Sfér královský plásť, který více plane</p>

  <p>a oživuje se, čím boha vlivy</p>

  <p>dech boží k němu žehnající vane,</p>

  <p>&nbsp;</p>

  <p>Svých vnitřních břehů udržoval nivy</p>

  <p>tak nade mnou, že jeho plápolání</p>

  <p>jsem nepostihnul tam, kde stál jsem snivý.</p>

  <p>&nbsp;</p>

  <p>Mé oči neměly té síly ani</p>

  <p>na plamen ten se dívat ověnčený,</p>

  <p>jenž vedle syna vztýčil svoje planí.</p>

  <p>&nbsp;</p>

  <p>A jako děcko utiší své steny</p>

  <p>a k matce ručky vztahuje, když pilo,</p>

  <p>tak duchem, na venek jenž rozohněný,</p>

  <p>&nbsp;</p>

  <p>Zde každé toto svaté světlo bylo,</p>

  <p>svým hrotem rostouc, a tím lásku svoji</p>

  <p>ku Marii mi zřejmě objevilo.</p>

  <p>&nbsp;</p>

  <p>Pak před mým zrakem všecka světla stojí</p>

  <p>a sladce zpívají „Regina coeli“,</p>

  <p>že rozkoš ta jest věčná v mysli mojí.</p>

  <p>&nbsp;</p>

  <p>Ó jakou hojností tu překypěly</p>

  <p>ty sýpky nejbohatší, které v setí</p>

  <p>jak dobří rolníci se v žití skvěly!</p>

  <p>&nbsp;</p>

  <p>Zde s poklady, jež druhdy ve zajetí</p>

  <p>se pláčem získali ve Babyloně,</p>

  <p>kde zlato nechali, teď svátek světí.</p>

  <p>&nbsp;</p>

  <p>Pod synem vznešeným na slávy tróně</p>

  <p>a pod Marií tady v blahu tráví</p>

  <p>jak starém tak i novém po zákoně</p>

  <p>&nbsp;</p>

  <p>Ten, který třímá klíče této slávy.</p>
</body>
</html>
