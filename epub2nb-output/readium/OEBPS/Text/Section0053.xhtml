<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_17">Zpěv patnáctý</h3>

  <p>Jak mnoho ke konci hodiny třetí</p>

  <p>od počátku dne sfera cesty dělá,</p>

  <p>jež jako dítě žertujíc v kruh letí:</p>

  <p>&nbsp;</p>

  <p>Tak mnoho koule slunce ujít měla</p>

  <p>z denního běhu svého podvečerem.</p>

  <p>Tam nešpor čas byl a zde půlnoc stmělá.</p>

  <p>&nbsp;</p>

  <p>Zář na nos padá nám, jak dál se berem,</p>

  <p>neb tak jsme obešli tu horu celou,</p>

  <p>že západním teď kráčeli jsme směrem.</p>

  <p>&nbsp;</p>

  <p>Tu ucítil jsem, kterak září skvělou</p>

  <p>víc stižena má byla skráň než dříve,</p>

  <p>co přijde, ždál jsem s myslí rozechvělou.</p>

  <p>&nbsp;</p>

  <p>Ku výši obočí hned ruce chtivé,</p>

  <p>jsem zved’ a stinidlo si dělal dlaní,</p>

  <p>před světlem bych skryl oko nedůtklivé.</p>

  <p>&nbsp;</p>

  <p>Jak od zrcadla neb od vodních plání</p>

  <p>se paprsk nazpět v stejnou výši zvedá,</p>

  <p>jak odražen byl ve svém dopadání,</p>

  <p>&nbsp;</p>

  <p>A protivný cíl dráze svojí hledá</p>

  <p>od kolmice v témž směru dál se chýle,</p>

  <p>jak zkušenost nás učí nebo věda:</p>

  <p>&nbsp;</p>

  <p>Tak světlem že jsem raněn této chvíle,</p>

  <p>jež přede mnou že odraženo, hádám,</p>

  <p>jen v útěk proto zrakem svojím píle.</p>

  <p>&nbsp;</p>

  <p>„— Můj sladký Otče, co to jest?“ hned badám,</p>

  <p>„že před tím nemohu svých očí skrýti,</p>

  <p>a jež k nám šine se, kam nohu vkládám?“ —</p>

  <p>&nbsp;</p>

  <p>„Ó nediv se, že tebe oslniti</p>

  <p>můž’ ještě sluha nebes; posel to je,“</p>

  <p>on děl, „jenž zve nás výše vystoupiti.</p>

  <p>&nbsp;</p>

  <p>Již brzy nazírání v jejich roje</p>

  <p>ti těžkým nebude, spíš takou slastí,</p>

  <p>jak snésti dovedou jen city tvoje!“ —</p>

  <p>&nbsp;</p>

  <p>Již dostihli jsme sluhu rajských vlastí:</p>

  <p>— „Sem vstupte!“ — veselém děl ve hovoru,</p>

  <p>„sem líp lze nohu nežli jinam klásti.“ —</p>

  <p>&nbsp;</p>

  <p>My vystoupili, a za námi v sboru</p>

  <p>Beati sant Misericordes pěli,</p>

  <p>a jiní: Plesej z vítězství! Tu horu</p>

  <p>&nbsp;</p>

  <p>Jsme mistr a já slézali a bdělý</p>

  <p>já myslil cestou něco získat tady</p>

  <p>teď z jeho hovoru, a proto smělý</p>

  <p>&nbsp;</p>

  <p>Jsem k němu obrátil se: „Dej mi rady,</p>

  <p>ten z Romagni stín, co chtěl asi říci</p>

  <p>o spolku, nemožnosti?“ — „Svojí vady</p>

  <p>&nbsp;</p>

  <p>Zná nejlépe on škodu trestající,</p>

  <p>i není divu, když ji nyní kárá,</p>

  <p>by aspoň jiným hlas byl varující.</p>

  <p>&nbsp;</p>

  <p>Když touha vaše o věci se stará,</p>

  <p>jež spolčením se rozpadají v díly,</p>

  <p>měch vašim vzdechům zvedá závist stará.</p>

  <p>&nbsp;</p>

  <p>Leč vaše tužby kdyby obrátily</p>

  <p>se láskou hnány k nejvyššímu kruhu,</p>

  <p>víc bázně v ňadrech byste necítili.</p>

  <p>&nbsp;</p>

  <p>Čím víc, již naše dí, je tamo druhů,</p>

  <p>tím dobra víc má každý jednotlivý</p>

  <p>a tím víc lásky plane v onom luhu.“ —</p>

  <p>&nbsp;</p>

  <p>„Svých tužeb skojení jsem více chtivý,“</p>

  <p>já pravil, „než kdybych byl mlčel zcela</p>

  <p>a větší pochybnost má duše živí.</p>

  <p>&nbsp;</p>

  <p>Jak možná, aby statkem zbohatěla,</p>

  <p>jenž rozdělen, čásť majetníků větší,</p>

  <p>než kdyby menší v držení jej měla?“ —</p>

  <p>&nbsp;</p>

  <p>On: „Zemské věci že jen stíháš řečí,</p>

  <p>tvé myšlénky jen za nimi se honí,</p>

  <p>tmou pouhou jen se tobě světlo vděčí.</p>

  <p>&nbsp;</p>

  <p>To nevýslovné dobro, jež taj cloní</p>

  <p>tam nahoře, vždy lásce v náruč spěje,</p>

  <p>jak paprsk k světlému se tělu kloní.</p>

  <p>&nbsp;</p>

  <p>Co žáru najde v něm, to zas tam leje:</p>

  <p>tak láska jak se šíří, v stejné chvíli</p>

  <p>též věčné síle její tak se děje.</p>

  <p>&nbsp;</p>

  <p>A čím víc srdcí tam si v náruč pílí,</p>

  <p>tím víc tam lásky, tím víc milování,</p>

  <p>jak zrcadla zář, tak si lásku sdílí.</p>

  <p>&nbsp;</p>

  <p>Však nemohu-li stišiti tvé plání,</p>

  <p>na Beatrici počkej, která zkojí</p>

  <p>ti nejen toto, nýbrž každé přání.</p>

  <p>&nbsp;</p>

  <p>Jen hleď, by záhy tam na skráni tvojí,</p>

  <p>jak dvě jsou pět ran bylo odklizeno,</p>

  <p>jež pouze bolestí se tobě zhojí.</p>

  <p>&nbsp;</p>

  <p>Chtěl říci jsem: Mně zadost učiněno!</p>

  <p>V tom octnul jsem se zase v kruhu jiném,</p>

  <p>mně zmlknout káže oko udiveno.</p>

  <p>&nbsp;</p>

  <p>Jak vytržený bych byl jedním kynem,</p>

  <p>já vidění měl náhle, zjev to blahý,</p>

  <p>já mnoho lidí viděl v chrámu stinném,</p>

  <p>&nbsp;</p>

  <p>A žena vešla, měla sladké tahy</p>

  <p>a děla hlasem matky v roztoužení:</p>

  <p>„Proč učinil jsi to nám, Synu drahý?</p>

  <p>&nbsp;</p>

  <p>Hle, já s tvým otcem žalném ve úpění</p>

  <p>jsme hledali tě“ — Jak se zamlčela,</p>

  <p>vše, co jsem zřel, se v jiný obraz mění.</p>

  <p>&nbsp;</p>

  <p>Zřím jinou ženu, v obličeji měla</p>

  <p>slz krůpěje, jež bolest z očí dere,</p>

  <p>když zlost na jiné velká v srdci vřela.</p>

  <p>&nbsp;</p>

  <p>A děla: „Jsi-li vládcem města, které</p>

  <p>kdys bohům bylo sporem svojím jmenem,</p>

  <p>zkad všechněch věd se řinou zdroje steré,</p>

  <p>&nbsp;</p>

  <p>Jej potrestej, objetí ve plamenném</p>

  <p>jenž dceru objal nám, ó Pisistrate!“ —</p>

  <p>A pán v svých tahů klidu neproměnném</p>

  <p>&nbsp;</p>

  <p>Jí klidně pravil: „V zatracení klaté</p>

  <p>mám toho vrhnout, jenž nás v lásce chová,</p>

  <p>co s tím, jenž klne nám, pak dělat máte?“ —</p>

  <p>&nbsp;</p>

  <p>Pak vztekem vzňatý dav jsem viděl znova,</p>

  <p>jak jinocha kamenovali divě,</p>

  <p>a „Mučte! mučte!“ zněla jejich slova.</p>

  <p>&nbsp;</p>

  <p>On před smrtí, která již valem, chtivě</p>

  <p>se blížila, se kloniti zdál k zemi,</p>

  <p>leč k nebi obracel své oči snivě.</p>

  <p>&nbsp;</p>

  <p>Ku Pánu prosbami on úpěl všemi</p>

  <p>v tom boji, by dal vrahům odpuštění,</p>

  <p>se zrakem, před nímž soucit neoněmí.</p>

  <p>&nbsp;</p>

  <p>Když vrátil se můj duch po tomto snění</p>

  <p>ke skutečnosti a já chápal zase,</p>

  <p>své pravdivé jsem poznal pobloudění.</p>

  <p>&nbsp;</p>

  <p>A vůdce můj, kterému to vše zdá se,</p>

  <p>jak ze sna náhle bych se zbudil: „Synu</p>

  <p>co děláš a proč vrávoráš?“ děl v žase.</p>

  <p>&nbsp;</p>

  <p>„Mně zdá se, že tak jdeš již přes hodinu,</p>

  <p>zrak zastřený a s nohou, jež se mýlí,</p>

  <p>jak opilý, neb kdo jde v spánku stínu?“ —</p>

  <p>&nbsp;</p>

  <p>„Poslouchat chceš-li, rád ti, otče milý,</p>

  <p>vše sdělím, co se zjevilo mi právě</p>

  <p>v tom, nohy mé co bezuzdné tak byly.“ —</p>

  <p>&nbsp;</p>

  <p>A on: „Byť sto škrabošek svojí hlavě</p>

  <p>jsi přičinil, přec tvoje nejtajnější</p>

  <p>by myšlénky, věř, neušly mé správě.</p>

  <p>&nbsp;</p>

  <p>Co viděl jsi, tvé srdce ukonejši,</p>

  <p>by těm se míru vodám otevřelo,</p>

  <p>jež z věčného se zdroje řinou skrejší.</p>

  <p>&nbsp;</p>

  <p>Já neptal se jak lid: „Co se ti dělo?“</p>

  <p>jenž slepým oken vidí, v světě všemu</p>

  <p>když tělo jeho žití odumřelo;</p>

  <p>&nbsp;</p>

  <p>Jen sílu bych vlil dále kroku tvému,</p>

  <p>já ptal se; dlužno tak pobádat líné,</p>

  <p>by spomohla jich bdělost kroku mdlému.“ —</p>

  <p>&nbsp;</p>

  <p>A drahou naše chůze dál se šine,</p>

  <p>a kam jen mohly oči dosáhnouti,</p>

  <p>zář západu a jasná vstříc nám kyne.</p>

  <p>&nbsp;</p>

  <p>V tom hustý kouř nás na další stih’ pouti,</p>

  <p>a tmavý byl jako noc, kam noha vkročí,</p>

  <p>a nemožno mu nikde uniknouti.</p>

  <p>&nbsp;</p>

  <p>Ten zakalil nám čistý vzduch i oči.</p>
</body>
</html>
