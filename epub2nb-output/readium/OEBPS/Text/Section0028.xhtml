<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv dvacátý čtvrtý</h3>

  <p>Ve mladistvého roku onom čase,</p>

  <p>kdy slunce vlasy ve Vodaři hřeje</p>

  <p>a půli dne kdy noc již vyrovná se;</p>

  <p>&nbsp;</p>

  <p>Když jíní na zem obraz kreslit spěje</p>

  <p>bílého bratra, avšak panování</p>

  <p>se peří jeho dlouhé nedopřeje;</p>

  <p>&nbsp;</p>

  <p>Tu rolník, jenž se po píci již shání,</p>

  <p>se vzchopí, vyjde, kraj zří celý bílý,</p>

  <p>nad čímž se v boky bije ve zoufání</p>

  <p>&nbsp;</p>

  <p>A v chýš se vrátí, teď zde, teď tam kvílí,</p>

  <p>jak chuďas, jemuž k činu chybí rádce,</p>

  <p>však brzy naděj obnoví a pílí,</p>

  <p>&nbsp;</p>

  <p>Neb uzřel svět, jak tvář svou změnil v krátce,</p>

  <p>svůj vezme bič a potěšený v pláně</p>

  <p>na pastvu žene svoje malé stádce:</p>

  <p>&nbsp;</p>

  <p>Nad mistrem tak já polekal se maně</p>

  <p>ku jeho čelu patře svraštěnému;</p>

  <p>však brzy vhodnou náplast zjednal ráně.</p>

  <p>&nbsp;</p>

  <p>Neb k mostu když jsme přišli k zřícenému,</p>

  <p>můj mistr upřel na mne oči sladké,</p>

  <p>jak u hory se zjevil zraku mému.</p>

  <p>&nbsp;</p>

  <p>Pak rámě otevřel, po chvíli krátké,</p>

  <p>kdy radu s sebou bral, mne chyť v tom dolu</p>

  <p>dřív prohlížeje dobře trosky vratké.</p>

  <p>&nbsp;</p>

  <p>Jak ten, kdo pracuje a myslí spolu,</p>

  <p>pro budoucnost vše béře na rozvahu,</p>

  <p>mne povznášeje skály ku vrcholu</p>

  <p>&nbsp;</p>

  <p>Zas po druhém se stáčel skály svahu,</p>

  <p>řka: „Té se chyť, však dřív hleď prohlédnouti,</p>

  <p>zda jejímu se můžeš svěřit prahu."</p>

  <p>&nbsp;</p>

  <p>Ti v kutnách nemohli by tou jít poutí,</p>

  <p>kdy sotva lehký on, já podpíraný</p>

  <p>od srázu k srázu mohli jsme se hnouti.</p>

  <p>&nbsp;</p>

  <p>A kdyby nižším nebyl s této strany</p>

  <p>břeh nežli s druhé, sotva on, však bludný</p>

  <p>můj krok by jistě podleh´ u té brány.</p>

  <p>&nbsp;</p>

  <p>Leč Malebolge k dnu nejhlubší studny,</p>

  <p>že všecka kloní se, lze pochopiti,</p>

  <p>že tak je zřízen každý dol ten trudný,</p>

  <p>&nbsp;</p>

  <p>Že jeden břeh se zvědí, druhý řítí.</p>

  <p>Přec konečně jsme došli k skály bodu,</p>

  <p>kde s poslední se musí sestoupiti.</p>

  <p>&nbsp;</p>

  <p>Dech z ňader mých po tomto skalném brodu</p>

  <p>tak vyčerpán byl, že jsem nemoh' dále,</p>

  <p>spíš usedl jsem ihned po příchodu.</p>

  <p>&nbsp;</p>

  <p>„— Teď třeba je, bys hrdinným byl stále, —"</p>

  <p>můj začal pán, — „kdo v peřinách se baví</p>

  <p>neb pod přikrývkou, nedospěje k chvále.</p>

  <p>&nbsp;</p>

  <p>Neb život svůj kdo bez té snahy stráví,</p>

  <p>stop nechá tolik na zemi po sobě,</p>

  <p>co pěna v řece, ve vzduchu dým hravý.</p>

  <p>&nbsp;</p>

  <p>Nuž vstaň a vzdoruj duchem každé mdlobě,</p>

  <p>on zvítězí, věř, vždycky v každém boji,</p>

  <p>když tíha těla klesnout nedá tobě!</p>

  <p>&nbsp;</p>

  <p>Před námi ještě delší schody stojí;</p>

  <p>ty, jež jsme přešli, nestačí nám k cíli,</p>

  <p>nuž, chápeš-li, hleď jednat k spáse svojí!" —</p>

  <p>&nbsp;</p>

  <p>Líp dýchaje již vstal jsem otužilý</p>

  <p>na oko více, než jsem cítil právě,</p>

  <p>řka: „Jdi, mám odvahy dost a dost síly."</p>

  <p>&nbsp;</p>

  <p>Po srázu novou dráhu namáhavě</p>

  <p>jsme nastoupili, úzká, drsná byla,</p>

  <p>než všecky před tím skalinatá dravě.</p>

  <p>&nbsp;</p>

  <p>Já mluvě šel, by nezdálo se, síla</p>

  <p>že mizí mně; řeč z příkopu v tom zněla,</p>

  <p>však neschopna, by slova utvořila.</p>

  <p>&nbsp;</p>

  <p>A věru posud nevím, co tam děla,</p>

  <p>až na oblouku stál jsem, jenž tam vede;</p>

  <p>kdo mluvil, v jeho hlase zlost se chvěla.</p>

  <p>&nbsp;</p>

  <p>Já sklonil se; však v tmě a mlze šedé,</p>

  <p>k dnu nedosáhly moje živé oči.</p>

  <p>I proto dím: „Hleď, ať pouť naše sjede</p>

  <p>&nbsp;</p>

  <p>Na druhý obvod, se zdi ať se stočí,</p>

  <p>neb nerozumím naslouchaje tady,</p>

  <p>a dolů patře sotva co zrak zočí.“</p>

  <p>&nbsp;</p>

  <p>„Jen činem,“ děl, „ti mohu dáti rady, —</p>

  <p>„neb je-li prosba počestná i vřelá,</p>

  <p>ji slušno mlčky činem splnit všady.“</p>

  <p>&nbsp;</p>

  <p>I sestoupili s mostu jsme, kde stmělá</p>

  <p>se jeho stavba s osmým hřbetem pojí,</p>

  <p>tu strašný dol ten zjevil se mi zcela.</p>

  <p>&nbsp;</p>

  <p>V něm hrozné davy hadů zřel jsem v roji,</p>

  <p>tak různých druhů, splétajících kruhy,</p>

  <p>že vzpomínka hned mční v led krev moji.</p>

  <p>&nbsp;</p>

  <p>Ať Lybie se písku pyšní luhy,</p>

  <p>že v ní jest chřestýšů a zmijí síla</p>

  <p>a slepýšů a střel a hyder druhy.</p>

  <p>&nbsp;</p>

  <p>Přec takých jedic matkou sotva byla,</p>

  <p>ni břeh, kam vlny rudomorské bijí,</p>

  <p>ni Aethiopie jich nezplodila.</p>

  <p>&nbsp;</p>

  <p>A ve víru těch krutých, dravých zmijí</p>

  <p>dav naháčů bez skrýše běhá prudce</p>

  <p>a bez heliotropu se tu svíjí.</p>

  <p>&nbsp;</p>

  <p>Na zad svázány hady mají ruce,</p>

  <p>těch ohon s hlavou prochází jich bokem</p>

  <p>v před v uzel zapletený k hrozné muce.</p>

  <p>&nbsp;</p>

  <p>Tu vedle nás had na jednoho skokem</p>

  <p>se vymrštil a hned jej protkl smělý,</p>

  <p>kde ku pleci krk lne pod vlasů tokem.</p>

  <p>&nbsp;</p>

  <p>Tak O neb I se rychle neucelí,</p>

  <p>jak ten vzplál ohněm, hořel v divém žáru,</p>

  <p>a náhle v popel rozsypal se celý.</p>

  <p>&nbsp;</p>

  <p>A na zemi když takto ležel v zmaru,</p>

  <p>hned popel sám se vzchopil z vlastní síly,</p>

  <p>sám sebou v předešlém se zjevil tvaru.</p>

  <p>&nbsp;</p>

  <p>Vím, mudrci že by mně přisvědčili,</p>

  <p>že Fenix mře tak a se znova rodí,</p>

  <p>když v pětistý rok svého stáří pílí;</p>

  <p>&nbsp;</p>

  <p>On nejí ničeho, co země plodí,</p>

  <p>jen slzy kadidla a balsám střádá,</p>

  <p>a v hranici svou s myrrhou nardu hodí.</p>

  <p>&nbsp;</p>

  <p>Jak ten, jenž neví, kterak k zemi padá,</p>

  <p>zda mocí ďábla, jenž jej dolů tahá,</p>

  <p>či náhlé křeče zastihla jej vláda;</p>

  <p>&nbsp;</p>

  <p>Když vstane udiven, kam oko sahá,</p>

  <p>zří úzkostí, již zkusil, polekaný,</p>

  <p>a vzdychaje kol patří jen a váhá:</p>

  <p>&nbsp;</p>

  <p>Tak hříšník teď se vzpřímil hrůzou štvaný.</p>

  <p>Jak Boží soud se přísným ukazuje,</p>

  <p>když mstou na lidi také metá rány!</p>

  <p>&nbsp;</p>

  <p>Kdo jest on, vůdce s ním se dohoduje,</p>

  <p>on na to: „Ne dávno, co v letu divém</p>

  <p>z Toskány sprch' jsem ke dnu této sluje,</p>

  <p>&nbsp;</p>

  <p>Jak mul, jímž byl jsem v požívání chtivém,</p>

  <p>já Vanni Fucci, zvíře, žil jsem kdysi,</p>

  <p>a Pistoja mne hodným byla chlívem.“</p>

  <p>&nbsp;</p>

  <p>Já k vůdci: „Ať se vyzná, proč se mísí</p>

  <p>v ten dav a jaký hřích v ten vrh' jej jícen,</p>

  <p>neb dřív měl v tváři krvežízně rysy."</p>

  <p>&nbsp;</p>

  <p>Tu hříšník, jenž to slyšel, nerozlícen</p>

  <p>tvář svou i ducha ke mně poobrátil,</p>

  <p>jen smutným studu nachem v tváři vznícen.</p>

  <p>&nbsp;</p>

  <p>Pak pravil: „Věř, bol nad tím víc mne schvátil,</p>

  <p>že vidíš, kterak v bídě tady vyji,</p>

  <p>než lidské živobytí že jsem ztratil.</p>

  <p>&nbsp;</p>

  <p>Co chceš, ti povím: V tento jícen zmijí</p>

  <p>jsem sláň, že plnou zboží přeskvostného</p>

  <p>jsem vyloupil a vykraď sakristiji,</p>

  <p>&nbsp;</p>

  <p>A mýlkou vina padla na jiného.</p>

  <p>Bys netěšil se příliš z mého znoje,</p>

  <p>když navrátíš se z kraje pošmurného,</p>

  <p>&nbsp;</p>

  <p>Dřív Pistoja se všechněch Černých zbaví,</p>

  <p>sluch otevři a poslyš věštby moje!</p>

  <p>pak lid i mravy obnoví vlast tvoje.</p>

  <p>&nbsp;</p>

  <p>Mars z Valdimagra sbírá páry, v tmavý</p>

  <p>háv mraků bouřných zahalen se řítí,</p>

  <p>a vichrem prudkým v útok hřímá dravý,</p>

  <p>&nbsp;</p>

  <p>V boj na Pisenské rovině se vzlítí</p>

  <p>a potom mlhy clonu rázem strhne</p>

  <p>a kdo jest Bílý, jeho ráz již cítí.</p>

  <p>&nbsp;</p>

  <p>To řek' jsem ti, nechť v smutek tě to vrhne!"</p>
</body>
</html>
