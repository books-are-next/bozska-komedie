<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv třicátý čtvrtý</h3>

  <p>„Vexilla regis prodeunt inferni</p>

  <p>již proti nám. Nuž k předu upři oči,</p>

  <p>rci, zda jej poznáš,“ děl můj mistr věrný.</p>

  <p>&nbsp;</p>

  <p>Jak hustou mlhu padat když zrak zočí,</p>

  <p>neb zeměkoule když se začne tmíti,</p>

  <p>mlýn z dálky zjeví se, jejž vítr točí:</p>

  <p>&nbsp;</p>

  <p>Dům takový já domníval se zříti,</p>

  <p>před větrem za vůdce jsem skryl se záda,</p>

  <p>neb v jiný úkryt nelze tu se skrýti.</p>

  <p>&nbsp;</p>

  <p>Již byl jsem, s bázní verš můj se tu spřádá,</p>

  <p>tam, stíny kde v led skryté prokmitaly</p>

  <p>jak tříska, která za křišťál se vkládá.</p>

  <p>&nbsp;</p>

  <p>Ty ležely a ty zas přímo stály,</p>

  <p>ty hlavou vzhuru, ty zas šlepějemi,</p>

  <p>ty tváří k nohám luky být se zdály.</p>

  <p>&nbsp;</p>

  <p>Když ku předu jsme prošli stíny těmi,</p>

  <p>kde zlíbilo se vůdci ukázati</p>

  <p>mně tvora, jenž dřív krášlen vděky všemi,</p>

  <p>&nbsp;</p>

  <p>Mne před se vzal a poručil mi státi</p>

  <p>řka: „Ejhle Dis i místo, kde v té chvíli</p>

  <p>hleď srdnatostí sebe opásati!“</p>

  <p>&nbsp;</p>

  <p>Jak ztrnul jsem a stál jsem beze síly,</p>

  <p>čtenáři, neptej se, to nenapíši,</p>

  <p>neb všecky řeči by zde matny byly.</p>

  <p>&nbsp;</p>

  <p>Já nevěděl, zda mrtev jsem neb dýši,</p>

  <p>nuž pomni sám a suď dle vtipu svého,</p>

  <p>čím byl jsem nejsa v tísni v oné říši.</p>

  <p>&nbsp;</p>

  <p>Neb císař toho kraje bolestného</p>

  <p>od ňader středu trčel z ledu cele,</p>

  <p>a obru já spíš, nežli pažím jeho</p>

  <p>&nbsp;</p>

  <p>Se obr rovnat můž, a rovněž směle,</p>

  <p>by rovnalo se takovému údu,</p>

  <p>jak velké asi bylo tělo celé!</p>

  <p>&nbsp;</p>

  <p>Tak sličný byl-li, jak teď hrozný, v bludu</p>

  <p>přec brvy zchmuřiv proti Stvořiteli,</p>

  <p>rád věřím, že jest zdrojem všeho trudu.</p>

  <p>&nbsp;</p>

  <p>Jak velký div zde moje oči zřely!</p>

  <p>Tři obličeje na jeho tu hlavě,</p>

  <p>z nich jeden napřed, ten byl zkrvavělý,</p>

  <p>&nbsp;</p>

  <p>Dva druhé k němu družily se hravě</p>

  <p>nad středem každé lopatky a spjaly</p>

  <p>se k sobě tam, kde pták má hřeben právě.</p>

  <p>&nbsp;</p>

  <p>Na pravém žlutá barva s bílou plály</p>

  <p>a levý barvu lidí měl v tom kraji,</p>

  <p>kde bouřlivě Nil v údolí se valí.</p>

  <p>&nbsp;</p>

  <p>Pod každým křídla dvě se pozvedají,</p>

  <p>jak slušno ptáku takému, se šíří;</p>

  <p>na moři také plachty nebývají.</p>

  <p>&nbsp;</p>

  <p>Bez peří byla v způsob netopýří,</p>

  <p>jak třepal jimi, ihned vítr trojí</p>

  <p>z nich po okolí celém bouřně víří.</p>

  <p>&nbsp;</p>

  <p>Tím celý Kokyt kolem v ledu stojí:</p>

  <p>Ze šesti očí krevných slzí nával</p>

  <p>přes trojí bradu s hnisem se mu rojí.</p>

  <p>&nbsp;</p>

  <p>A zuby každé tlamy rozmačkával</p>

  <p>on hříšníka jak trdlicí; v témž čase</p>

  <p>on stejnou mukou ty tři obsypával.</p>

  <p>&nbsp;</p>

  <p>Přednímu kousání být žertem zdá se,</p>

  <p>však spáry svými když jej začal dříti,</p>

  <p>tu jeho hřbet kmit často v holém mase.</p>

  <p>&nbsp;</p>

  <p>„Ten v trestu největším, jejž vidíš mříti,</p>

  <p>jest Jidáš, hlavou visí dovnitř dolů,</p>

  <p>a nohy jeho venku můžeš zříti.</p>

  <p>&nbsp;</p>

  <p>Z těch dvou, jichž hlava venku visí spolu,</p>

  <p>to Brutus, jenž ční z tlamy černé čelem;</p>

  <p>jak svíjí se a němý jest v svém bolu!</p>

  <p>&nbsp;</p>

  <p>Ten třetí Cassius jest s tlustým tělem.</p>

  <p>Leč blízká noc a odchodu čas kyne,</p>

  <p>neb viděli jsme vše již v Pekle celém.“ -</p>

  <p>&nbsp;</p>

  <p>Kol mistra šíje ruka má se vine,</p>

  <p>jak on si přál; dle místa a dle času,</p>

  <p>když rozmáchly se zas perutě stinné,</p>

  <p>&nbsp;</p>

  <p>Za srst huňatých boků chyť se ďasu</p>

  <p>a od chumáče chlupů ke chumáči</p>

  <p>spěl mezi ledu krou a změtí vlasů.</p>

  <p>&nbsp;</p>

  <p>Jak po tom místě naše noha kráčí,</p>

  <p>kde ohraď se stehno v kloubu boku,</p>

  <p>tu námahou a strachem skráň svou stáčí,</p>

  <p>&nbsp;</p>

  <p>Tam vůdce můj, kde nohy dřív měl v skoku</p>

  <p>se za vlas chytí jako šplhající,</p>

  <p>i mnil jsem, v peklo v zpátečném jdem kroku.</p>

  <p>&nbsp;</p>

  <p>„Jen drž se dohře, této po stupnici,"</p>

  <p>děl mistr oddychuje unavený, -</p>

  <p>jen z města bídy vyjdem vítězící."</p>

  <p>&nbsp;</p>

  <p>Pak pronikl skrz otvor skalní stěny</p>

  <p>a posadil mne na pokraji skály</p>

  <p>a ke mně obrátil krok odměřený.</p>

  <p>&nbsp;</p>

  <p>Já oči zveď a mnil jsem, posud v dáli</p>

  <p>že Lucifera zřím, jak jsem jej minul,</p>

  <p>jen jeho nohy zřel jsem, — vzhůru stály.</p>

  <p>&nbsp;</p>

  <p>A jestli tenkrát ve blud jsem se šinul,</p>

  <p>ať přemýšlí láj, zdali nenahlídne,</p>

  <p>ký to byl bod, jímž právě jsem se vinul.</p>

  <p>&nbsp;</p>

  <p>„Vstaň," pravil mistr, „neb jsou stezky bídné</p>

  <p>a cesta dlouhá, třetí ku hodině</p>

  <p>již v půl se navrátilo slunce vlídné."</p>

  <p>&nbsp;</p>

  <p>Kde byli jsme, nebyly hradu síně,</p>

  <p>leč malý ústup od přírody krátký</p>

  <p>a beze světla v skal nerovném klíně.</p>

  <p>&nbsp;</p>

  <p>„Než vrátíme se z těch propastí zpátky.</p>

  <p>rci, mistře můj, a hleď mne poučiti," —</p>

  <p>dím vzpřímiv se — a objasni mé zmatky.</p>

  <p>&nbsp;</p>

  <p>Kde ledy jsou? Proč ten se hlavou řítí?</p>

  <p>Jak od večera mohlo k době rána</p>

  <p>se v malé chvíli slunce obrátiti?"</p>

  <p>&nbsp;</p>

  <p>On: „Myslíš, že tě hostí ona strana,</p>

  <p>kde chyť jsem za srst červa, pekel kníže,</p>

  <p>jímž střední vrstva země provrtána,</p>

  <p>&nbsp;</p>

  <p>Tam byl's, potom jsem sestupoval níže,</p>

  <p>já obrátil se — tam tvá noha dlela,</p>

  <p>kam ze všech stran se táhne každá tíže,</p>

  <p>&nbsp;</p>

  <p>Teď polokoule se ti otevřela</p>

  <p>té opačná, jež kryta suchou zemí</p>

  <p>na vršku svém kdys Toho zmírat zřela,</p>

  <p>&nbsp;</p>

  <p>Jenž bez hříchu žil svatý mezi všemi.</p>

  <p>Na malém kruhu tvoje noha stojí,</p>

  <p>jenž Giudeccy jest rub. Zde místy těmi</p>

  <p>&nbsp;</p>

  <p>Má jitro již, když stíny tam se rojí.</p>

  <p>Srst jehož vedla z věčného nás hoře,</p>

  <p>jak dřív tam trčí v ztrnulosti svojí.</p>

  <p>&nbsp;</p>

  <p>Sem on spaď s nebe v hlubinu se noře</p>

  <p>a z bázně před ním zem, která tu byla,</p>

  <p>a ze studu se skryla v závoj moře,</p>

  <p>&nbsp;</p>

  <p>Na kouli naší pak se objevila</p>

  <p>zde prázdno nechavši a pak do výše</p>

  <p>na ústupu se v horu seskupila."</p>

  <p>&nbsp;</p>

  <p>Od Belzobuba, kterak pekel skrýše</p>

  <p>je v dáli, zde se místo tmavé skrývá</p>

  <p>ne zraku, ale sluchu zřejmé; tiše</p>

  <p>&nbsp;</p>

  <p>Tam trhlinou, již během sobě zrývá,</p>

  <p>se kroutí potok, teče mezi skály</p>

  <p>a slabým spádem šumí jen a splývá.</p>

  <p>&nbsp;</p>

  <p>Tou skrytou cestou dál puk jsme se brali</p>

  <p>já s vůdcem svým a po ten pochod tuhý</p>

  <p>ni odpočinku jsme si nepopřáli.</p>

  <p>&nbsp;</p>

  <p>Vždy výš a výš, on první a já druhý,</p>

  <p>až dírou kulatou, zas jako vezdy</p>

  <p>mi kynuly v své kráse nebes luhy.</p>

  <p>&nbsp;</p>

  <p>Tu vyšli jsme a zřeli jsme zas hvězdy.</p>
</body>
</html>
