<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_7">Zpěv pátý</h3>

  <p>Od stínů oněch cestou v další kraje</p>

  <p>za vůdce svého stopou chtěl jsem jíti,</p>

  <p>když jeden za mnou prst svůj pozvedaje</p>

  <p>&nbsp;</p>

  <p>Vzkřik’: „Vizte, paprsk, zdá se, že nesvítí</p>

  <p>po levé straně toho, jenž jde dole</p>

  <p>a tváří se, jak lidské měl by žití!“ —</p>

  <p>&nbsp;</p>

  <p>Zrak obrátil jsem slov těch při hlahole</p>

  <p>a zřel jsem, na mne jen jak v udivení</p>

  <p>a světlo zhaslé zřeli všickni v kole.</p>

  <p>&nbsp;</p>

  <p>„— Proč duše tvá se staví v pobloudění,</p>

  <p>že chábneš v chůzi?“ dobrý mistr praví,</p>

  <p>„co zde se šeptá, po tom nic ti není.</p>

  <p>&nbsp;</p>

  <p>Jen za mnou kráčej a nech mluvit davy;</p>

  <p>stůj, pevná věž, jež čela neukloní,</p>

  <p>byť sebe víc se vztekal vichr dravý.</p>

  <p>&nbsp;</p>

  <p>Neb člověk, myšlénka v němž druhou honí,</p>

  <p>víc nevěrný se stává svému cíli,</p>

  <p>neb útok jedné druhou zmdlí a cloní.“ —</p>

  <p>&nbsp;</p>

  <p>Co moh’ jsem říci než: „Můj krok již pílí?“</p>

  <p>to řek’ jsem barvu maje v obličeji,</p>

  <p>jíž často odpuštění k nám se chýlí.</p>

  <p>&nbsp;</p>

  <p>A zatím svahu na příč zřím, jak spějí</p>

  <p>k nám volným krokem tlupy, hlasem touhy</p>

  <p>slyš, verš za veršem Miserere pějí.</p>

  <p>&nbsp;</p>

  <p>Jak viděli, že za mým tělem pouhý</p>

  <p>stín bez záře byl, zpěv jich stal se křikem,</p>

  <p>„Ó!“ zvolali, ryk chraptivý a dlouhý.</p>

  <p>&nbsp;</p>

  <p>Dva z davu potom, vyslanců jak zvykem,</p>

  <p>nám běželi vstříc a jich hovor ptá se:</p>

  <p>„Co za lid jste, ó poučte nás mžikem!“ —</p>

  <p>&nbsp;</p>

  <p>A mistr pravil: „Navraťte se zase</p>

  <p>k těm, již vás vyslali, a rcete, tělo,</p>

  <p>jež vidíte, jde ve skutečném mase.</p>

  <p>&nbsp;</p>

  <p>Když k vůli němu státi se jim chtělo,</p>

  <p>jak myslím si, dál neřeknu již více,</p>

  <p>ať ctí je, k jejich spáse snad sem spělo.“ —</p>

  <p>&nbsp;</p>

  <p>Tak zanícené páry kmitajíce</p>

  <p>před nocí jasným nebem nelítají,</p>

  <p>ni v slunce sklonu v srpnu blýskavice,</p>

  <p>&nbsp;</p>

  <p>Jak tito nazpátek se v návrat dají</p>

  <p>a došedše k nám se všemi se ženou,</p>

  <p>jak davy, bez uzdy jež utíkají.</p>

  <p>&nbsp;</p>

  <p>„Jak zástup valný chůzí urychlenou,</p>

  <p>děl Básník, již se blíží prosit tebe,</p>

  <p>jdi, vyslechni je s myslí nakloněnou.“ —</p>

  <p>&nbsp;</p>

  <p>„Ó duše, která spěcháš v radost nebe,</p>

  <p>v těch údech, v nichž jsi v světlo světa spěla,</p>

  <p>stůj trochu!“ — Křikem předstihali sebe.</p>

  <p>&nbsp;</p>

  <p>„Hleď, zřítelnice tvoje zdali zřela</p>

  <p>kdy někoho z nás, bys dal o něm zprávy:</p>

  <p>Proč jdeš? Proč noha tvá se nestavěla?</p>

  <p>&nbsp;</p>

  <p>Násilnou smrtí sešly všech nás davy,</p>

  <p>až k slední chvíli každý z nás hřích množil;</p>

  <p>tu nebe v čas nás osvítilo pravý,</p>

  <p>&nbsp;</p>

  <p>Že v lítosti a odpuštění dožil</p>

  <p>z nás každý život, smíšen k Bohu spěje,</p>

  <p>jenž touhu, zřít jej, do srdcí nám vložil.“ —</p>

  <p>&nbsp;</p>

  <p>Já: „Do vašeho ač zřím obličeje,</p>

  <p>přec nepoznávám nikoho, leč je-li,</p>

  <p>ó šťastné duše, v moci mé, co přeje</p>

  <p>&nbsp;</p>

  <p>Si někdo z vás, ó rcete, a hned smělý</p>

  <p>to učiním, pro mír, za nímž mé snahy</p>

  <p>za tímto vůdcem svět za světem spěly.“</p>

  <p>&nbsp;</p>

  <p>A jeden začal: — „Rád a bez přísahy</p>

  <p>z nás každý věří dobré vůli tvojí,</p>

  <p>jen nemožnost-li nezvrátí ji záhy.</p>

  <p>&nbsp;</p>

  <p>Já, který tomu předcházím zde roji,</p>

  <p>tě prosím, jestli v tu jsi přišel stranu,</p>

  <p>jež Romagnu a Karla říši pojí,</p>

  <p>&nbsp;</p>

  <p>Svou prosbou buď mne pamětliv; ve Fanu</p>

  <p>by modlili se za mne bez ustání,</p>

  <p>bych zhojit moh’ své duše těžkou ránu.</p>

  <p>&nbsp;</p>

  <p>Tam zrozen jsem, leč díry, z kterých v plání</p>

  <p>má prchla krev, v níž bydlelo mé žití,</p>

  <p>mi dány byly v Antenorů pláni,</p>

  <p>&nbsp;</p>

  <p>Tam, kde jsem mnil se nejjistějším býti:</p>

  <p>ten z Este zasadil je; víc ve vzteku,</p>

  <p>než právo chce, on nepřestal mne míti.</p>

  <p>&nbsp;</p>

  <p>Bych ku Miře byl prchl na útěku</p>

  <p>u Oriaka stižen na bojišti,</p>

  <p>já moh’ se dosud těšit slunce vděku.</p>

  <p>&nbsp;</p>

  <p>Já běžel k bahnu, v rákosí však tříšti,</p>

  <p>v kal zapleten já zřel se v pádu řítě,</p>

  <p>louž krve jak z mých žil se na zem prýští.“ —</p>

  <p>&nbsp;</p>

  <p>A druhý děl: „Kéž vyplní se hbitě</p>

  <p>tvá touha k výši hory v kroku smělém,</p>

  <p>pak vyhoviž mým tužbám ve soucitě.</p>

  <p>&nbsp;</p>

  <p>Jsem Buonconte z Montefeltra, s želem</p>

  <p>mne Giovanna s jinými nevzpomíná,</p>

  <p>tož v středu těch jdu se sklopeným čelem.“</p>

  <p>&nbsp;</p>

  <p>Já: „Pověz, kdo tě vzdálil Campaldina,</p>

  <p>že neznán hrob jest, v němž tvé tělo leží,</p>

  <p>rci, jaká moc či nehoda snad jiná?“</p>

  <p>&nbsp;</p>

  <p>„Pod Casentinem,“ on zas, „voda běží,</p>

  <p>jež Archiano sluje rozvodněná,</p>

  <p>nad klášterem s hor stéká bez otěží.</p>

  <p>&nbsp;</p>

  <p>Tam, kde pozbývá toho svého jmena,</p>

  <p>jsem dospěl pěšky, proklán byl můj jícen,</p>

  <p>a krví mou pláň byla potřísněna.</p>

  <p>&nbsp;</p>

  <p>Zde zrak jsem ztratil náhlou mdlobou chycen,</p>

  <p>řeč v „Marie!“ mi došla nenadále,</p>

  <p>sám zůstal jsem na břeh té vody zřícen.</p>

  <p>&nbsp;</p>

  <p>Já pravdu dím, ty živý rci ji dále,</p>

  <p>mne Anděl Boží chyt’, však onen z Pekla</p>

  <p>křik’: Nebeský! proč okrádáš mne stále?</p>

  <p>&nbsp;</p>

  <p>Pro slzičku, která mu jednou tekla,</p>

  <p>část věčnou jeho bereš; s tělem jeho</p>

  <p>zas jinak zatočí má vláda vzteklá.</p>

  <p>&nbsp;</p>

  <p>Víš, vlhká pára tvaru rozdílného</p>

  <p>že hromadí se, vodou pak se stává,</p>

  <p>jak sestoupí do vzduchu studeného:</p>

  <p>&nbsp;</p>

  <p>Tu vůle zlá, jež zlo vždy napřed ždává,</p>

  <p>při poznání svém páru s bouří vzňala,</p>

  <p>tou silou, kterou příroda jí dává.</p>

  <p>&nbsp;</p>

  <p>Po zhaslém dnu nad Pratomagno stkala</p>

  <p>mhy závoj až ku nejvyššímu svahu</p>

  <p>a mračen spoustu nad ním rozepjala.</p>

  <p>&nbsp;</p>

  <p>A padal déšť, a do příkopu splýval,</p>

  <p>že těžký vzduch si vodou našel dráhu,</p>

  <p>jej země nevsávala, bystřin snahu</p>

  <p>&nbsp;</p>

  <p>Pak následoval, v divém běhu vlíval</p>

  <p>se v hlavní proud a v běhu lítém nedal</p>

  <p>se ničím zadržeti jeho příval.</p>

  <p>&nbsp;</p>

  <p>Mé chladné tělo ve svém ústí shledal</p>

  <p>pak Archiano, hnal je v Arno dále,</p>

  <p>až kříž, v který jsem paže svoje zvedal,</p>

  <p>&nbsp;</p>

  <p>Když smrti boj mne zastih’ nenadále,</p>

  <p>strh’ s ňader mých, kol břehu vlek’, k dnu stáhnul,</p>

  <p>mne pokryv blátem pochoval v svém kale.“ —</p>

  <p>&nbsp;</p>

  <p>„— Až navrátíš se zpět, po němž jsem prahnul,</p>

  <p>až najdeš klid po svojí dlouhé pouti,“</p>

  <p>— za drahým třetí duch se ke mně nahnul —</p>

  <p>&nbsp;</p>

  <p>„Že Pia já jsem, hleď si vzpomenouti,</p>

  <p>jsem Sienská, Maremmou usmrcena:</p>

  <p>ten ví to, jenž chtěl zas mým mužem slouti,</p>

  <p>&nbsp;</p>

  <p>A prsten dav mi řekl: Buď má žena!“</p>
</body>
</html>
