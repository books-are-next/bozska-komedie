<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_22">Zpěv dvacátý</h3>

  <p>Zle proti lepší vůli válčí vůle;</p>

  <p>tož k vůli němu, ale proti sobě,</p>

  <p>jsem z vody vytáh’ houbu sytou z půle.</p>

  <p>&nbsp;</p>

  <p>Já hnul se, vůdce za mnou nohy obě</p>

  <p>klad’ v dráhu volnou podél skal, jak valy</p>

  <p>se kráčí podél cimbuří. Ten v mdlobě</p>

  <p>&nbsp;</p>

  <p>Lid, jemuž po kapkách jdou z očí žaly</p>

  <p>pro zlo, jež nyní schvátilo svět celý,</p>

  <p>se z oné příliš blížil kraji skály.</p>

  <p>&nbsp;</p>

  <p>Ty stará vlčice! kéž kletby smělý</p>

  <p>tě stihne hlas, nad všecku zvěř ty chtivá,</p>

  <p>bezdný tvůj hlad jest, nestišený, vřelý!</p>

  <p>&nbsp;</p>

  <p>Ó nebe, jehož kruhům mysl snivá</p>

  <p>vždy změnu světských věcí připisuje,</p>

  <p>kdy přijde ten, před nímž ta prchne lživá?</p>

  <p>&nbsp;</p>

  <p>Náš sporý krok se zvolna pohybuje,</p>

  <p>já na stíny zřím tomto na obvodu,</p>

  <p>jich pláč a kvil v mé ucho zaletuje.</p>

  <p>&nbsp;</p>

  <p>Tu: „Sladká Marie!“ na skalném schodu</p>

  <p>před námi žalný hlas vzdych’ usedavě,</p>

  <p>jak ženy kvílívají při porodu.</p>

  <p>&nbsp;</p>

  <p>„A chudá byla’s,“ hlas dál mluvil lkavě,</p>

  <p>„jak vidět na chlívě, kde břímě svaté</p>

  <p>jsi složila, dřív zvyklé rajské slávě.“</p>

  <p>&nbsp;</p>

  <p>— „Ctný Fabricie!“ zase v to se mate,</p>

  <p>„ctnost s chudobou ti vítanější byla,</p>

  <p>než s hříchem jmění velké, přebohaté!“ —</p>

  <p>&nbsp;</p>

  <p>Mně slova tato tak se zalíbila,</p>

  <p>že tiše dál jsem šel, bych o tom duchu</p>

  <p>víc dozvěděl se, z jehož úst se lila.</p>

  <p>&nbsp;</p>

  <p>O štědrosti zvěst zněla dále sluchu,</p>

  <p>již Mikuláš ved’ dívky v cestu ctnosti,</p>

  <p>když bída jejich došla k jeho uchu.</p>

  <p>&nbsp;</p>

  <p>Ó duše, která s takou výmluvností</p>

  <p>zde hlásáš dobro, kdo jsi, a proč chválu</p>

  <p>ctnou obnovuješ s takou horlivostí?</p>

  <p>&nbsp;</p>

  <p>Tvé vyznání, věř, nebude tik žalu,</p>

  <p>až vrátím se, bych krátkou cestu žití</p>

  <p>tam dokonal, jež chvátá k cíli v cvalu.“ —</p>

  <p>&nbsp;</p>

  <p>— „Ne pro pomoc chci tobě povědíti,</p>

  <p>již čekám, ale před smrtí že tvojí</p>

  <p>tak velká milost boží v tobě svítí!</p>

  <p>&nbsp;</p>

  <p>Jsem zlého stromu kořen, v stínu stojí</p>

  <p>vše křesťanství mnou a jen zřídka bráti</p>

  <p>se zdravé ovoce můž’ s větve mojí.</p>

  <p>&nbsp;</p>

  <p>Byť mohly Douai, Gent, Lille, Brügge vstáti,</p>

  <p>ty strestaly by ten strom zažehnaný!</p>

  <p>Jenž soudíš vše, ó rač to udělati!</p>

  <p>&nbsp;</p>

  <p>Na zemi Hugo Capet nazývaný,</p>

  <p>Ludvíků otec, Filipů, jímž zase</p>

  <p>v moc vlády otěže do rukou dány.</p>

  <p>&nbsp;</p>

  <p>Řezníka Pařížského syn, v tom čase,</p>

  <p>kdy vymřel králů rod — slyš tyto zvěsti —</p>

  <p>z nichž poslední vzal šedivý šat na se,</p>

  <p>&nbsp;</p>

  <p>Já vlády otěž tak jsem cítil v pěsti</p>

  <p>a výboji jsem nabyl tolik slávy,</p>

  <p>a mnoho přátel bylo k mému štěstí,</p>

  <p>&nbsp;</p>

  <p>Že brzy dotkla syna mého hlavy</p>

  <p>se ovdovělá koruna, s ním králů</p>

  <p>pak oněch posvěcených začly davy.</p>

  <p>&nbsp;</p>

  <p>Než velké věno z kraje Provencalů</p>

  <p>stud všecken mojí čisté krvi vzalo,</p>

  <p>zla prosta, sporou zasloužila chválu.</p>

  <p>&nbsp;</p>

  <p>Však lží a násilím pak započalo</p>

  <p>se loupit; Normandii za pokání</p>

  <p>a Ponthieu a Gascogne k tomu bralo.</p>

  <p>&nbsp;</p>

  <p>I přišel Karel do Vlach za pokání</p>

  <p>tu zabil Konradina, Aquinského</p>

  <p>pak poslal do nebe — též za pokání.</p>

  <p>&nbsp;</p>

  <p>Čas krátký, vidím, Karla Francouzského</p>

  <p>jiného přivede, abyste zřeli</p>

  <p>a poznali jej lépe i lid jeho.</p>

  <p>&nbsp;</p>

  <p>Bez zbraně přijde divoký a smělý,</p>

  <p>jen Jidáše hrot v pěsti, jímž tak vládne,</p>

  <p>že Florencii protkne jím břich celý.</p>

  <p>&nbsp;</p>

  <p>Jen hřích a hanba, ale země žádné,</p>

  <p>to jeho věno, čím je méně cení,</p>

  <p>tím těžší pro něho a více pádné.</p>

  <p>&nbsp;</p>

  <p>Jat z lodě stoupá třetí, vidím v snění,</p>

  <p>svou dceru prodává, ó smlouva podlá!</p>

  <p>jak lupiči když otrokyně mění.</p>

  <p>&nbsp;</p>

  <p>Ó lakoto! co mohla víc tvá modla</p>

  <p>nám učinit? což tak jsi můj rod jala,</p>

  <p>že sotva o sebe se starat hodlá?</p>

  <p>&nbsp;</p>

  <p>By vina minulá i příští zdála</p>

  <p>se menší, lilji v Alagnu zřím táhnout,</p>

  <p>by Krista v jeho Náměstku tam jala.</p>

  <p>&nbsp;</p>

  <p>Zřím podruhé jej v šklebu žízní práhnout,</p>

  <p>zřím žluč a ocet, zřím, jak lotři živí</p>

  <p>se strojí zas na život jeho sáhnout.</p>

  <p>&nbsp;</p>

  <p>Nového Piláta zřím, krvechtivý</p>

  <p>jenž nenasycen svojí vjíždí lodí</p>

  <p>bez dekretu v chrám jako lupič divý.</p>

  <p>&nbsp;</p>

  <p>Ó Pane můj! Kdy chvíle ta se zrodí,</p>

  <p>kdy pomsty dočekám se, která skryta</p>

  <p>v tvém taji, tvému hněvu zalahodí?</p>

  <p>&nbsp;</p>

  <p>O ducha nevěstě řeč, která kmitá</p>

  <p>mým lkáním, jímž jsi obrátil se ke mně</p>

  <p>o vysvětlení mnohé, věř, že skýtá</p>

  <p>&nbsp;</p>

  <p>To jméno, naše modlitba, vždy jemně</p>

  <p>nám útěchu, den dokud trvá; v notu</p>

  <p>pak přejdou jinou, noc když vstane temně.</p>

  <p>&nbsp;</p>

  <p>Nám Pygmalion, který pro lakotu</p>

  <p>se lupičem stal, zrádcem a v tom hříchu</p>

  <p>pro zlato přátel svých sáh’ po životu;</p>

  <p>&nbsp;</p>

  <p>Nám v mysli tane Midas v nočním tichu,</p>

  <p>my přemítáme jeho chtivé přání,</p>

  <p>jak v strast jej vrhlo a všem věkům k smíchu.</p>

  <p>&nbsp;</p>

  <p>Ku Achanu jde naše vzpomínání,</p>

  <p>jenž ukrad’ kořisť, začež trestá v bolu</p>

  <p>jej Josue i tady v hněvu vzplání.</p>

  <p>&nbsp;</p>

  <p>Safiru s chotěm káráme pak spolu,</p>

  <p>a chválíme rány Heliodora,</p>

  <p>co v hanbě krouží stále po vrcholu</p>

  <p>&nbsp;</p>

  <p>Polymnestor, jenž zabil Polydora</p>

  <p>a naposledy křičí se zde: Crasse,</p>

  <p>jak chutná tobě zlatá krmě sporá?</p>

  <p>&nbsp;</p>

  <p>Tak v hlučném a zas v tichém díme hlase,</p>

  <p>dle citu svého, jímž hlas náš se mění,</p>

  <p>teď prudším krokem, volnějším teď zase.</p>

  <p>&nbsp;</p>

  <p>Tož dobro, mluveno zde v světlo denní,</p>

  <p>z mých pouze nešlo úst, jak se ti zdálo,</p>

  <p>zde jiných neslyšel jsi hovoření.“</p>

  <p>&nbsp;</p>

  <p>Již naše putování dál se bralo,</p>

  <p>co nejvíc ujít volné cesty v snaze,</p>

  <p>jak síle naší ujíti se dalo;</p>

  <p>&nbsp;</p>

  <p>Tu cítil jsem, jak prudkém ve náraze</p>

  <p>se chvěla hora, mráz na mne se řítil,</p>

  <p>jak šel bych na popravu; věru, snáze</p>

  <p>&nbsp;</p>

  <p>Kdys Delos těžké otřesení cítil,</p>

  <p>než hnízdo Latona v něm sobě zděla,</p>

  <p>když porod očí nebeských ji chytil.</p>

  <p>&nbsp;</p>

  <p>Pak voláním z všech stran se hora chvěla,</p>

  <p>že mistr přistoup’ řka mi s klidnou lící:</p>

  <p>— „Nač strach, vždyť vede tě má ruka bdělá!“ —</p>

  <p>&nbsp;</p>

  <p>Gloria in excelsis Deo všicci</p>

  <p>tu zpívali, jak mohlo ucho moje</p>

  <p>od bližších zlovit křik ten jásající.</p>

  <p>&nbsp;</p>

  <p>My v pochybnosti naslouchali v stoje</p>

  <p>jak pastýři, již první uslyšeli</p>

  <p>ten zpěv, než přestal chvět se; nohy svoje</p>

  <p>&nbsp;</p>

  <p>Ku pouti svaté dál jsme obraceli,</p>

  <p>a na stíny, jež začly pláč svůj starý,</p>

  <p>po zemi kolem jsme se rozhlíželi.</p>

  <p>&nbsp;</p>

  <p>Ó ve mně po vědění silné žáry</p>

  <p>mou nevědomostí tak nezaplály,</p>

  <p>duch vzpomínáním je-li posud jarý,</p>

  <p>&nbsp;</p>

  <p>Jak tenkrát v mojí mysli plápolaly;</p>

  <p>já váhal ptáti se pro samé spěchy</p>

  <p>a světlem nemoh’ být mně rozum malý.</p>

  <p>&nbsp;</p>

  <p>I šel jsem plachý, snivý, bez útěchy.</p>
</body>
</html>
