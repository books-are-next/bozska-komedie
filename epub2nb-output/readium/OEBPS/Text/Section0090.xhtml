<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv devatenáctý</h3>

  <p>Tak s křídly přede mnou stál rozpjatými</p>

  <p>ten krásný obraz, který v sladkém plese</p>

  <p>ty svorné duše činil blaženými.</p>

  <p>&nbsp;</p>

  <p>Každá jak rubín, který zažehne se,</p>

  <p>zař slunce ohněm tak mocně v nich plála,</p>

  <p>až odleskem se v mojím oku třese.</p>

  <p>&nbsp;</p>

  <p>Co třeba nyní aby ruka psala,</p>

  <p>hlas neřek, inkoust k tomu nedostačil,</p>

  <p>ba obraznost to nikdy nepojala.</p>

  <p>&nbsp;</p>

  <p>Neb svatý zobák ptáka mluvit ráčil</p>

  <p>a v hlase Já a Můj jsem slyšel zníti,</p>

  <p>kde smysl My a Náš by říci značil.</p>

  <p>&nbsp;</p>

  <p>A pravil: „Ctné že bylo moje žití</p>

  <p>a spravedlivé, přišel jsem v tu slávu,</p>

  <p>jíž pouhým přáním nelze vydobyti.</p>

  <p>&nbsp;</p>

  <p>A upomínku zanechal jsem v davu,</p>

  <p>že lidé vůle zlé mne přece chválí,</p>

  <p>ač nesledují při tom mého mravu.</p>

  <p>&nbsp;</p>

  <p>Tak z mnoha úhlů, jež se ohněm pálí,</p>

  <p>zář jedna sálá, jak mi z toho světla</p>

  <p>těch duší lásky jeden zvuk se valí.</p>

  <p>&nbsp;</p>

  <p>Dím: „Květy věčné, v kterých stále kvetla</p>

  <p>a kvete radost, z nichž jen jedna vůně</p>

  <p>na místě vůní všech vás ke mně letla,</p>

  <p>&nbsp;</p>

  <p>Ó vyplňte mi, po čem srdce stůně,</p>

  <p>to prázno, jež mne dlouho trápí hlady,</p>

  <p>proč nenašel jsem chleba v světa lůně!</p>

  <p>&nbsp;</p>

  <p>Vím dobře, božská Spravedlnosť tady</p>

  <p>že jiné říše zrcadly si dělá,</p>

  <p>přec vás nevidí šlářem, když zří všady.</p>

  <p>&nbsp;</p>

  <p>Vy víte, kterak mysl má jest bdělá</p>

  <p>ku naslouchání, znáte pochybnosti,</p>

  <p>kterými záhy sestár’ tak jsem zcela.“</p>

  <p>&nbsp;</p>

  <p>Jak sokol když se čepičky své zhostí,</p>

  <p>hne hlavou, křídly v potlesk sobě tluče</p>

  <p>chtě ukázat se v svoji spanilosti:</p>

  <p>&nbsp;</p>

  <p>Tak onen obraz zřel jsem, dělat ruče,</p>

  <p>jenž z chvaličů byl věčné lásky spjatý,</p>

  <p>se míhat zpěvy oslavenců zvuče.</p>

  <p>&nbsp;</p>

  <p>A začal: „Ten na mezi světa svatý</p>

  <p>jenž točil kružidlem, tam rozeznával</p>

  <p>ruch žití zjevný všem i nepojatý,</p>

  <p>&nbsp;</p>

  <p>Tak vyslovit své síly nemoh nával</p>

  <p>ve vesmíru, by nezůstala déle</p>

  <p>ve nadbytku zvěsť tvůrčí, kterou dával.</p>

  <p>&nbsp;</p>

  <p>A důkaz toho, první v pýše smělé</p>

  <p>jenž nejvyšší byl tenkrát ze všech tvorů,</p>

  <p>že nechtěl světlo, klesl zničen cele.</p>

  <p>&nbsp;</p>

  <p>Tak každá menší bytosť beze sporů</p>

  <p>zde vidíš, jesti vasa dobra malá,</p>

  <p>jež, sobě mírou, nemá jinde vzorů.</p>

  <p>&nbsp;</p>

  <p>Tož naše patření, jež tady sálá,</p>

  <p>můž toho ducha jeden výprysk býti,</p>

  <p>kterého plnit vše jest péče stálá.</p>

  <p>&nbsp;</p>

  <p>Dle naší bytosti přec tak nesvití,</p>

  <p>by skutečnosti dálnou za hranicí</p>

  <p>svůj vzdálenější vznik nemohlo zříti.</p>

  <p>&nbsp;</p>

  <p>Tak světa vašeho zrak pátrající</p>

  <p>jen tak se v božskou spravedlnosť noří,</p>

  <p>jak lidské oko v moře tůň se tmící;</p>

  <p>&nbsp;</p>

  <p>Dno u břehu to stihne, ne však v moři</p>

  <p>kde není břehů, přec dno tam se skrývá</p>

  <p>a hloubka nad ním pouze závoj tvoří.</p>

  <p>&nbsp;</p>

  <p>A není světla nad to, které splývá</p>

  <p>k nám z jasu, jenž se nikdy nezakalí,</p>

  <p>toť tma, stín těla, spíše to jed bývá.</p>

  <p>&nbsp;</p>

  <p>Víc závoj tobě dál se neodhalí,</p>

  <p>jenž ukrýval ti spravedlnost živou,</p>

  <p>po němž v otázkách byl jsi neustálý.</p>

  <p>&nbsp;</p>

  <p>Ty řekneš: Ind kde vlnou teče divou,</p>

  <p>se zrodil člověk, nikdo neřek jemu</p>

  <p>o Kristu, aniž psal, a cestou křivou</p>

  <p>&nbsp;</p>

  <p>On v žití nejde a zákonu všemu</p>

  <p>vždy vyhoví, kam rozum najde cestu,</p>

  <p>on v žití, v řeči nedá místa zlému;</p>

  <p>&nbsp;</p>

  <p>A bez viny, když zemře beze křestu,</p>

  <p>kde, nevěří-li, jesti jeho vina,</p>

  <p>kde spravedlnost, jež ho vydá trestu?</p>

  <p>&nbsp;</p>

  <p>Kdos ty, že rozum ku soudu se vzpíná</p>

  <p>na věci, jež jsou tisíce mil dále</p>

  <p>svým krátkým zrakem, píď jenž obepíná?</p>

  <p>&nbsp;</p>

  <p>Kdo chtěl by odstíny ty pojmout malé,</p>

  <p>byť nad vámi nestálo písmo svaté,</p>

  <p>ten pochybností až strach měl by stále.</p>

  <p>&nbsp;</p>

  <p>Ó zemské duše, mysle bludem jaté,</p>

  <p>vždyť vůle první, jež jest dobrá v sobě,</p>

  <p>jsouc dobro nejvyšší, se nepomate.</p>

  <p>&nbsp;</p>

  <p>Jeť správné, co s ním v shodě, pravím tobě,</p>

  <p>je k sobě bytost stvořená nestáhne,</p>

  <p>leč vzniká ono jím v paprsků zdobě.</p>

  <p>&nbsp;</p>

  <p>Jak nad svým hnízdem vířným letem táhne</p>

  <p>též čápice, když mlaď svou nakrmila</p>

  <p>a tato za ní patříc po ní práhne:</p>

  <p>&nbsp;</p>

  <p>Já dělal, touha má zrak obrátila</p>

  <p>výš k blahému obrazu, jehož křídla</p>

  <p>se duchy pohaněná zakroužila.</p>

  <p>&nbsp;</p>

  <p>Ten krouže zpíval: „Právě jako zhlídla</p>

  <p>tvá duše pouze mlhu zvěsti mojí,</p>

  <p>jsou lidem tajna věčných sondů zřídla.“</p>

  <p>&nbsp;</p>

  <p>Pak žáry duchem svatým vzňaté rojí</p>

  <p>se v zpěvu, v znamení se shluknou blíže,</p>

  <p>pro které Říma svět se v úctě bojí.</p>

  <p>&nbsp;</p>

  <p>To začlo: „V tuto říši bez obtíže</p>

  <p>ten nevstoupí, kdo nevěří v tě Kriste,</p>

  <p>ať dřív, či pak, když utrpěls smrt kříže.</p>

  <p>&nbsp;</p>

  <p>Slyš, mnozí křičí v sboru: Kriste! Kriste!</p>

  <p>a budou od tebe dál stát v den soudu</p>

  <p>než mnozí, jenž tě nepoznali Kriste!</p>

  <p>&nbsp;</p>

  <p>I pohan zaplatí pak těchto bloudů,</p>

  <p>když jedni k radosti a druzí k žalu</p>

  <p>se rozdělí pro věčnost v dvojím proudu.</p>

  <p>&nbsp;</p>

  <p>Co řekne Peršan cnosti vašich králů,</p>

  <p>až uzří onu knihu otevřenou,</p>

  <p>kde psáno jest jak brodili se v kalu?</p>

  <p>&nbsp;</p>

  <p>Zvěsť Albertova skutku zlořečenou</p>

  <p>tam bude zřít, jež brzy peruť vznese,</p>

  <p>jímž Pražskou říši uzříš spustošenon.</p>

  <p>&nbsp;</p>

  <p>Tam v bídu nad Sekvanou nahledne se,</p>

  <p>již spůsobil ten, mince padělaje,</p>

  <p>jenž kance kly na honbě sejde v lese.</p>

  <p>&nbsp;</p>

  <p>Tam pýcha Anglické i Skotské láje</p>

  <p>se zjeví nenasytná k šílenosti,</p>

  <p>jež honí je přes hranic jejich kraje.</p>

  <p>&nbsp;</p>

  <p>Tam zjevný bude přepych zženštilosti,</p>

  <p>v níž Španělský král s Českým tráví žití,</p>

  <p>jenž nesnažil se poznat cenu cnosti.</p>

  <p>&nbsp;</p>

  <p>U chromce Jerusalemského zříti</p>

  <p>lze dobré skutky s I jak znamenány,</p>

  <p>M u protivy jich se bude stkvíti.</p>

  <p>&nbsp;</p>

  <p>Tam lakota a zbabělost jsou psány</p>

  <p>u krále, ohnivý jenž ostrov hlídá,</p>

  <p>kde Anchises mřel stářím dlouhým štvaný.</p>

  <p>&nbsp;</p>

  <p>A k označení co v něm nebe vídá</p>

  <p>tam v skráceninách nad ním bude psána</p>

  <p>na malém místě velká jeho bída.</p>

  <p>&nbsp;</p>

  <p>Tam podlých skutků bude zjevná strana,</p>

  <p>jež spáchal ujec s bratrem, čímž lid smělý</p>

  <p>a korun dvou jest sláva promrhána.</p>

  <p>&nbsp;</p>

  <p>Tam Norveg s Portugalcem zdivočelý,</p>

  <p>má z Rascie pán v této knize zvěsti</p>

  <p>Benátských mincí padělatel smělý.</p>

  <p>&nbsp;</p>

  <p>Že nedáte se týrat mějte štěstí,</p>

  <p>o Uhry, rovněž Navarro, již kryje</p>

  <p>vrch z každé strany a jí štítem jesti.</p>

  <p>&nbsp;</p>

  <p>Věř každý s Famagoston Nicosie,</p>

  <p>jak toho závdavkem že trpce kvílí</p>

  <p>a k vůli bestii své vztekle vyje,</p>

  <p>&nbsp;</p>

  <p>jež z druhé strany víc se neuchýlí.“</p>
</body>
</html>
