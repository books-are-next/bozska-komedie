<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv devátý</h3>

  <p>Co barvu bázně zřel na tváři mojí,</p>

  <p>jež vznikla jeho návratem, tu milý</p>

  <p>můj mistr potlačil hned novou svoji.</p>

  <p>&nbsp;</p>

  <p>Jak ten, kdo naslouchá, stál pevně chvíli,</p>

  <p>neb černým vzduchem v husté mlhy řase</p>

  <p>zrak nadarmo do větší dálky pílí.</p>

  <p>&nbsp;</p>

  <p>„Zde nutno zvítěziti ve zápase.</p>

  <p>Jak ne — vždyť slíbila," on začal znova,</p>

  <p>„než pomoc přijde, jak mně dlouho zdá se."</p>

  <p>&nbsp;</p>

  <p>Já pozoroval, kterak svoje slova,</p>

  <p>jež započal, hned novou řečí skrýval,</p>

  <p>jež sporný smysl s první v sobě chová.</p>

  <p>&nbsp;</p>

  <p>Však stejně velký strach mi v hrudi zbýval</p>

  <p>tou řečí, jejímž slovům zlomkovitým</p>

  <p>jsem horší smysl, než snad měla, vlíval.</p>

  <p>&nbsp;</p>

  <p>„Zda k závitkům té smutné škeble skrytým</p>

  <p>smí z prvního kdos kruhu sestoupiti,</p>

  <p>kde beznaděj jest pouze trestem lítým?"</p>

  <p>&nbsp;</p>

  <p>Tak ptám se. On: „Jen zřídka smí to býti,</p>

  <p>by duše některá sem vejít směla</p>

  <p>tou cestou, kterou nyní já chci jíti.</p>

  <p>&nbsp;</p>

  <p>Jest pravda, duše má sem jednou spěla,</p>

  <p>jsouc od Erichtho krutě zaklínána,</p>

  <p>jež stíny nazpět volávala v těla.</p>

  <p>&nbsp;</p>

  <p>Mne opustila krátce těla schrána,</p>

  <p>pro ducha byl jsem poslán za zdi skrejši,</p>

  <p>kde kruhu Jidáše se klene brána.</p>

  <p>&nbsp;</p>

  <p>Ten kruh jest nejnižší a nejtemnější</p>

  <p>a nejvíc vzdálen nebes od obzoru,</p>

  <p>jenž vše objímá; tož se ukonejši!</p>

  <p>&nbsp;</p>

  <p>To bahniště, jež sálá dechy moru,</p>

  <p>kol obklopuje město pruhem tmavým.</p>

  <p>kam vniknouti nám nelze bez odporu."</p>

  <p>&nbsp;</p>

  <p>A více řekl, než co tuto pravím;</p>

  <p>neb zcela zrak můj utkvěl udivený</p>

  <p>na velké věži s cimbuřím kol žhavým.</p>

  <p>&nbsp;</p>

  <p>Na jednom místě náhle povztyčeny</p>

  <p>tři zkrvácené fúrie zřím v žasu:</p>

  <p>tvář, posunky, vše měly jako ženy.</p>

  <p>&nbsp;</p>

  <p>Jim visely zelené hydry z pasů</p>

  <p>a kolem spánků divokých jak stužky</p>

  <p>zřím cerasty a hady místo vlasů.</p>

  <p>&nbsp;</p>

  <p>Můj průvodce, jenž dobře znal ty služky</p>

  <p>té královny ve říši věčných stonů,</p>

  <p>„Viz," pravil, „Erinye, divé družky!</p>

  <p>&nbsp;</p>

  <p>Na levé straně Hegeru zříš, onu</p>

  <p>zvem' Alecto, jež pláče u pravice,</p>

  <p>a v středu jejich vidíš Tisifonu."</p>

  <p>&nbsp;</p>

  <p>I ztichlť. Ty ňadra nehty drápajíce</p>

  <p>tak bily se a tak divoce řvaly,</p>

  <p>že za básníka v strachu skryl jsem líce.</p>

  <p>&nbsp;</p>

  <p>„Pojď, Meduso! Ať zkamení!" tak lkaly</p>

  <p>a na mne zřely zlosti ve záchvatu;</p>

  <p>„My na Theseu špatnou pomstu vzaly! - -</p>

  <p>„Jen obrať se a zavři oči v chvatu,</p>

  <p>neb Gorgo zjeví-li se mezi nimi,</p>

  <p>pak naděje vší vzdej se ku návratu!"</p>

  <p>&nbsp;</p>

  <p>Tak mistr děl, mne obrátil a mdlými</p>

  <p>jak dlaněmi bych nemohl zrak skryti,</p>

  <p>mne ještě objímaje zakryl svými.</p>

  <p>&nbsp;</p>

  <p>Ty, jehož zdravé srdce všecko cítí,</p>

  <p>jen uvaž zde to přísné naučení,</p>

  <p>jež pod závojem divné básně zní ti!</p>

  <p>&nbsp;</p>

  <p>Tu vycházel však z kalné vody vření</p>

  <p>tak silný rachot, hrůzyplné řevy,</p>

  <p>že oba břehy pohnuly se v chvění,</p>

  <p>&nbsp;</p>

  <p>Ne jinak jako vichru divé hněvy,</p>

  <p>jenž z proměn tepla vane, až se práší,</p>

  <p>les pustoší a řádí bez úlevy,</p>

  <p>&nbsp;</p>

  <p>A větve trhá, rve, je v dál unáší</p>

  <p>a hrdý v prašném hávu hřímá v zlobě,</p>

  <p>a v útěk pastýře i stáda plaší.</p>

  <p>&nbsp;</p>

  <p>l uvolnil mně mistr oči obě</p>

  <p>řka: „Zraku nerv tam k staré obrať pěně,</p>

  <p>kde nejostřejší výpar zdá se tobě!"</p>

  <p>&nbsp;</p>

  <p>Jak z vody žáby prchnou neprodleně</p>

  <p>před hadem zlým, až všecky na útěku</p>

  <p>se v bahně na dnu krčí poděšené:</p>

  <p>&nbsp;</p>

  <p>Tak víc než tisíc duší prchat v jeku</p>

  <p>zřím před jediným, který zvolna sklání</p>

  <p>svou suchou nohu nad Stygickou řeku.</p>

  <p>&nbsp;</p>

  <p>On z tváře hnal si husté vzduchu vání,</p>

  <p>v před levicí jak oko své byl clonil,</p>

  <p>mdlým zdál se být jen pro to namáhání.</p>

  <p>&nbsp;</p>

  <p>Že s nebe jde, svit útěchy se ronil</p>

  <p>mně v duši; obrátím se, mistr kynul,</p>

  <p>bych tiše stanul a se před ním sklonil.</p>

  <p>&nbsp;</p>

  <p>O jaký hněv se z jeho tváře linul!</p>

  <p>Ku bráně přistoup', jaké zřel jsem divy!</p>

  <p>Ji prutem otevřel, ves odpor minul.</p>

  <p>&nbsp;</p>

  <p>„O nebe vyvrženci, rode divý,"</p>

  <p>tak počal řeč na prahu muk, „Ó rcete,</p>

  <p>kdo taký vzdor a zpupnost ve vás živí?</p>

  <p>&nbsp;</p>

  <p>Proč oné vůli nebes vzdorujete,</p>

  <p>jíž úmysl se splní svrchovaně,</p>

  <p>jíž často vzrostly muky vaše kleté?</p>

  <p>&nbsp;</p>

  <p>Co platno osudu se vzpírat planě,</p>

  <p>jen na Cerbera vzpomeňte, jenž chlupy</p>

  <p>až posud nemá na bradě a chřtáně!"</p>

  <p>&nbsp;</p>

  <p>Pak zpět šel kalnou cestou skrz jich tlupy,</p>

  <p>nás nevšiml si ani, kráčel v roji</p>

  <p>svých myšlének, jak ten, kol něhož kupí</p>

  <p>&nbsp;</p>

  <p>Se jiné péče, než o ty, již stojí</p>

  <p>před ním. A my jsme k městu zabočili</p>

  <p>svatými slovy jeho jako v zbroji.</p>

  <p>&nbsp;</p>

  <p>Teď bez překážky práh jsme překročili:</p>

  <p>však já, který jsem v srdci choval touhy,</p>

  <p>vše poznat, co ty valy otočily,</p>

  <p>&nbsp;</p>

  <p>Zrak obracel jsem kol a slyšel pouhý</p>

  <p>jen pláč a vzdech, po obou stranách zívá</p>

  <p>pln muk a nářků strašlivých kraj dlouhý.</p>

  <p>&nbsp;</p>

  <p>Jak u Arles, kde Rhona v močál splývá,</p>

  <p>neb jako blíže Poly mezi lady,</p>

  <p>kde končí vlast, již Quarnaro oblívá,</p>

  <p>&nbsp;</p>

  <p>Se vlní hrobů celé, dlouhé řady:</p>

  <p>tak s každé strany hrobů kolem stálo,</p>

  <p>však mnohem horší byl jich způsob tady.</p>

  <p>&nbsp;</p>

  <p>Neb mezi nimi tolik ohňů plálo,</p>

  <p>z nich každý v hroby s každé strany vniká,</p>

  <p>že menším žárem železo by tálo.</p>

  <p>&nbsp;</p>

  <p>A se všech hrobů byla sňata víka</p>

  <p>a z každého šlo těžké naříkání,</p>

  <p>jak pláč v nich ukrytého mučeníka.</p>

  <p>&nbsp;</p>

  <p>I dím: „Ó mistře, v tyto rakve skláni</p>

  <p>kdo jsou, že slyším, kterak stále lkají</p>

  <p>ve žaluplném, bědném naříkání?"</p>

  <p>&nbsp;</p>

  <p>On ke mně: „Kacíři v těch rakvích plají</p>

  <p>i s přívrženci sekty své neb strany,</p>

  <p>a víc jich, než bys mnil, ty hroby tají.</p>

  <p>&nbsp;</p>

  <p>Zde rovný s rovným leží pochovaný,</p>

  <p>a hroby v menším žhnou neb větším palu."</p>

  <p>Pak na pravo se stočil zadumaný,</p>

  <p>&nbsp;</p>

  <p>Dál skrze muka šli jsme podél valů.</p>
</body>
</html>
