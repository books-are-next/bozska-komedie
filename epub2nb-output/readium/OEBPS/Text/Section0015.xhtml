<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv jedenáctý</h3>

  <p>Z vysokého břehu srázném lemu,</p>

  <p>jenž z rozbitých skal v kruh čněl zbudovaný,</p>

  <p>jsme došli k davu více příšernému.</p>

  <p>&nbsp;</p>

  <p>Zde zarazil nás puch tak neslýchaný</p>

  <p>z dna rokle jdoucí, že za rakve tmavé</p>

  <p>jsme víko vešli, jsouce bez ochrany.</p>

  <p>&nbsp;</p>

  <p>Tu nápis četl zrak můj v barvě žhavé:</p>

  <p>Jest papeže mi Anastasa chovat,</p>

  <p>jejž druhdy Fotin svedl s cesty pravé.</p>

  <p>&nbsp;</p>

  <p>„Teď zvolna dlužno dolů sestupovat,</p>

  <p>by smysl uvyknul se těmto párám:</p>

  <p>jich smrad nebude víc pak pozorovat."</p>

  <p>&nbsp;</p>

  <p>Tak mistr můj. Já nesměle jej kárám:</p>

  <p>„Ó najdi něco, aby chvíle hbité</p>

  <p>jsme neztratili!" On: „Zříš, já se starám.</p>

  <p>&nbsp;</p>

  <p>Můj synu, v středu skalin těchto skryté" —</p>

  <p>hned začal řeč — „tři menší najdeš kruhy</p>

  <p>jak ty, z nichž vyšed's, rovněž stupňovité.</p>

  <p>&nbsp;</p>

  <p>V nich zatracencův různé najdeš druhy;</p>

  <p>by pohled na ně zkojil pud v tvé hrudi,</p>

  <p>slyš, jak a proč zde spjati jsou v trest tuhý.</p>

  <p>&nbsp;</p>

  <p>Cíl zloby každé, jež zášť nebes budí,</p>

  <p>jest bezpráví, za kterým člověk slídí,</p>

  <p>když jiné násilím neb klamem trudí.</p>

  <p>&nbsp;</p>

  <p>A klam že bývá vlastní vinou lidí,</p>

  <p>víc Bůh jej tresce, proto nejníž ztměly</p>

  <p>tvůj šejdíře zrak v mukách větších vidí.</p>

  <p>&nbsp;</p>

  <p>Jest násilníků pln kruh první celý;</p>

  <p>leč trojí můž' být násilí v své zlobě,</p>

  <p>tož na tři menší kruhy on se dělí.</p>

  <p>&nbsp;</p>

  <p>Lze proti Bohu, bližnímu a sobě</p>

  <p>být násilným; buď na těle či jmění,</p>

  <p>jak nyní zřejmý důvod podám tobě.</p>

  <p>&nbsp;</p>

  <p>Na bližním násilí jest poranění</p>

  <p>neb vražda, násilím na statku jeho</p>

  <p>jest loupež, ztroskot nebo vypálení.</p>

  <p>&nbsp;</p>

  <p>Tož vrahy, tvůrce poranění zlého</p>

  <p>a lupiče, kruh tento první hostí,</p>

  <p>zde v různých tlupách zkoušejí zla všeho.</p>

  <p>&nbsp;</p>

  <p>Násilím člověk života se sprostí</p>

  <p>neb statku svého; v druhém kruhu rojí</p>

  <p>neb zmítají se marné ve lítosti,</p>

  <p>&nbsp;</p>

  <p>Kdo vzali život sobě s vášní v boji,</p>

  <p>kdo hrou své jmění bídně promrhali</p>

  <p>a místo plesu jen se pláčem kojí.</p>

  <p>&nbsp;</p>

  <p>A proti Božství násilnictvím vzpláli,</p>

  <p>kdo v srdci svém je popřeli a tupí,</p>

  <p>a dary přírody kdo pohrdali:</p>

  <p>&nbsp;</p>

  <p>Menšího kruhu pod pečetí úpí</p>

  <p>Sodoma, Kahors, tak zde každý zmírá,</p>

  <p>kdo Bohem zhrdá a rouhání kupí.</p>

  <p>&nbsp;</p>

  <p>Klam dále, každé svědomí jenž týrá,</p>

  <p>můž' na tom, kdo nám věří, spáchán býti,</p>

  <p>i na tom, od něhož nám není víra</p>

  <p>&nbsp;</p>

  <p>A tímto klamem, zdá se, v nic se řítí</p>

  <p>jen svazek lásky, přírody to činu:</p>

  <p>lze v drahém knlhu zahnízděny zříti</p>

  <p>&nbsp;</p>

  <p>I pokrytství, lesť i hadačství vinu</p>

  <p>i faleš, simonii i zla jiná,</p>

  <p>kuplíře, zloděje a rovnou špínu.</p>

  <p>&nbsp;</p>

  <p>A oním se zas láska zapomíná</p>

  <p>od přírody i ta, jež s ní se spřádá,</p>

  <p>jíž bližší důvěra se započíná.</p>

  <p>&nbsp;</p>

  <p>Tož, v nejužší kruh kde se peklo skládá,</p>

  <p>ve středu světa Dis má sídlo stinné,</p>

  <p>tam věčným trestem hyne každá zrada."</p>

  <p>&nbsp;</p>

  <p>A já: „O mistře, velmi jasně plyne</p>

  <p>tvůj rozhovor a dobře rozeznává</p>

  <p>tu propast i ten lid, který tam hyne,</p>

  <p>&nbsp;</p>

  <p>Leč pověz, ti, jež vichrů žene vřava</p>

  <p>ti, déšť jež šlehá, ti v blativém kalu,</p>

  <p>jichž spurné láni se tu v jedno stkává,</p>

  <p>&nbsp;</p>

  <p>Čím to, že nejsou v onom mastě palu,</p>

  <p>když Bůh jest na ně rozhněván? Když není,</p>

  <p>tož rci, nač úpí v takovém zde žalu?" —</p>

  <p>&nbsp;</p>

  <p>On ke mně: „V jakém duch tvůj poblouznění</p>

  <p>víc nežli jindy těká, aneb klíčí</p>

  <p>teď jiným směrem tvoje přemýšlení?</p>

  <p>&nbsp;</p>

  <p>Zda zapomněl jsi, jakým slovem líčí</p>

  <p>v své Ethice tvůj mistr zbožňovaný</p>

  <p>tři náklonnosti, jež se nebi příčí:</p>

  <p>&nbsp;</p>

  <p>Nemírnost, zlobu a šílenstvím štvaný</p>

  <p>pud zvířecí a proč z nich nemírností</p>

  <p>míň uražen, míň tresce Svrchovaný?</p>

  <p>&nbsp;</p>

  <p>A když uvážíš tento výrok dosti</p>

  <p>si připomena, kteří oni byli,</p>

  <p>jež vrchní část před městem Dita hostí:</p>

  <p>&nbsp;</p>

  <p>Tu jasně uzříš, proč je oddělily</p>

  <p>od těchto soudy Boha, že je dáví</p>

  <p>ve menších trestech též hněv menší síly."</p>

  <p>&nbsp;</p>

  <p>„O Slunce, jež mi ujasňuješ zrak tmavý,</p>

  <p>tvé rozluštění tak mou mysl kojí,</p>

  <p>že pochybnost jak vědění mne baví.</p>

  <p>&nbsp;</p>

  <p>Leč trochu nazpět obrať mysl svoji,</p>

  <p>kde děl's, že lichva urážkou jest Boha,</p>

  <p>ten uzel rozvaž mně, ó světla zdroji!"</p>

  <p>&nbsp;</p>

  <p>Děl: „Mudrctvím čí zabývá se vloha,</p>

  <p>ten pozná hned, že příroda se line,</p>

  <p>(jak dí ne jedna, ale stránka mnohá),</p>

  <p>&nbsp;</p>

  <p>Z Božího ducha, že z děl jeho plyne,</p>

  <p>a mysl když do Fysiky tvé zřela,</p>

  <p>po málo listech nezří pravdy jiné,</p>

  <p>&nbsp;</p>

  <p>Leč umění že vaše, moudrost celá,</p>

  <p>jak žák za mistrem v sled jim následuje,</p>

  <p>jak vnučka jeho, ať si co chce dělá.</p>

  <p>&nbsp;</p>

  <p>A tímto dvojím, snad se pamatuje</p>

  <p>tvůj duch na Genesis, se člověk živí,</p>

  <p>v před lidstvo jde a dál se udržuje;</p>

  <p>&nbsp;</p>

  <p>Leč jinou cestou lichvář lakotivý</p>

  <p>jda zhrdá přírodou i žačkou její,</p>

  <p>a v jiné doufá skolebán v blud lživý.</p>

  <p>&nbsp;</p>

  <p>Však za mnou dál, mé kroky dále spějí.</p>

  <p>Vůz celý leží směrem Caura v dáli</p>

  <p>a Ryby se již na obzoru chvějí,</p>

  <p>&nbsp;</p>

  <p>Tam teprv cesta vede přes ty skály."</p>
</body>
</html>
