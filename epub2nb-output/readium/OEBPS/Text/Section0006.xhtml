<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv druhý</h3>

  <p>Již hnědnul vzduch a den se k sklonu chýlil,<br /></p>

  <p>tma dovolila tvorům spočinouti</p>

  <p>od mdloby jich; já jediný jsem pílil</p>

  <p>&nbsp;</p>

  <p>Se připravit, bych boj moh' podniknouti</p>

  <p>i s cestou též i se soucitem; boje,</p>

  <p>jež věrně sdělí duch můj z této pouti.</p>

  <p>&nbsp;</p>

  <p>Ó Musy, velký duchu, zpěvu zdroje,</p>

  <p>jež psala's, mysli, co jsem zřel, mé snahy</p>

  <p>teď šetř, ať zjeví vznešenost se tvoje!</p>

  <p>&nbsp;</p>

  <p>I počal jsem: „O pěvče, vůdce drahý,</p>

  <p>hleď na mou sílu, stačí-li, ždám vřele,</p>

  <p>dřív než mne svěříš obtížím té dráhy.</p>

  <p>&nbsp;</p>

  <p>Ty's pravil, Sylviův že otec směle</p>

  <p>se odvážil v říš, která duchy hostí,</p>

  <p>ač v smrtelném a křehkém trval těle.</p>

  <p>&nbsp;</p>

  <p>A jestli protivník vší nepravosti</p>

  <p>byl nakloněn mu, tím že uvažoval</p>

  <p>té cesty záměr i vše okolnosti,</p>

  <p>&nbsp;</p>

  <p>Tu z rozumných, rci, kdo by pochyboval,</p>

  <p>že v empyreu chtěl Bůh neskonalý,</p>

  <p>by Řím a říši jeho vybudoval:</p>

  <p>&nbsp;</p>

  <p>A Řím a říš se svatým místem staly,</p>

  <p>by sídlili tam — pravdu řeč má praví —</p>

  <p>po větším Petru kteří sledovali.</p>

  <p>&nbsp;</p>

  <p>Tou poutí, kterou tak tvá píseň slaví,</p>

  <p>on poznal vše, čím jeho vítězení</p>

  <p>i papežský plášť dostoupily slávy.</p>

  <p>&nbsp;</p>

  <p>Tam vešla Nádoba též vyvolení,</p>

  <p>by posilu té víře snesla k zemi,</p>

  <p>jež počátkem jest cesty k vykoupení.</p>

  <p>&nbsp;</p>

  <p>Proč já tam jdu? Kým dovoleno je</p>

  <p>Já nejsem Aeneášem, Pavlem ani;</p>

  <p>za nehodna jsem sebou jmín i všemi mi?</p>

  <p>&nbsp;</p>

  <p>A kdybych šel, mne jímá divné zdání,</p>

  <p>bych k bláznovské se pouti neodvážil;</p>

  <p>ty's moudrý, víš již, kam se soud můj sklání."</p>

  <p>&nbsp;</p>

  <p>Jak ten, jenž nechce, po čem dříve bažil,</p>

  <p>jat jiným plánem ve úmyslu jiném</p>

  <p>hned pouští zcela, oč se dříve snažil:</p>

  <p>&nbsp;</p>

  <p>Tak rovněž mně na tomto břehu stinném</p>

  <p>můj podnik dlouhé přemítání ruší,</p>

  <p>ač zprvu hotov byl jsem v duchu činném.</p>

  <p>&nbsp;</p>

  <p>— „Tož jestli dobře duch tvé slovo tuší,"</p>

  <p>stín velkodušného se ke mně snáší, .</p>

  <p>Jho zbabělosti spjalo tvoji duši.</p>

  <p>&nbsp;</p>

  <p>Ta člověka tak mate a tak straší,</p>

  <p>jej činů vzdaluje, k nimž vzlet jej vodil,</p>

  <p>jak zvíře, když se před přeludy plaší.</p>

  <p>&nbsp;</p>

  <p>Bych této bázně tebe osvobodil,</p>

  <p>slyš, proč jsem zde, a jaká řeč tam zněla,</p>

  <p>když pro tě soucit v srdci mně se zrodil.</p>

  <p>&nbsp;</p>

  <p>Má duše mezi nejistými dlela,</p>

  <p>tak sličná paní když mne zavolala,</p>

  <p>že prosil jsem, by jen mi poroučela.</p>

  <p>&nbsp;</p>

  <p>Nad hvězdu záře jejích očí plála:</p>

  <p>tak líbezně a vlídně ke mně praví,</p>

  <p>že hlasem andělů řeč její hrála:</p>

  <p>&nbsp;</p>

  <p>— ,Ó milá duše z Mantovy, tvé slávy</p>

  <p>i zpěvu tvého země plná jesti</p>

  <p>a bude, dokud běh se nezastaví:</p>

  <p>&nbsp;</p>

  <p>Hle, tam můj přítel, ne však přítel štěstí,</p>

  <p>na pustém svahu padl v nebezpečí,</p>

  <p>že zmaten v bázni zpět si cestu klestí.</p>

  <p>&nbsp;</p>

  <p>Strach mám, zda nekles' v pobloudění větší,</p>

  <p>že pozdě v pomoc jsem mu pospíšila,</p>

  <p>než vyslechla jsem v nebi o něm řeči.</p>

  <p>&nbsp;</p>

  <p>Jdi, zdobná řeč tvá by mu sílu vlila,</p>

  <p>spěš, poraď vše, co k jeho vyváznutí,</p>

  <p>jdi, pomoz mu, abych se potěšila.</p>

  <p>&nbsp;</p>

  <p>Tři světice když mají o tě píli</p>

  <p>a v lásce s nebe zhlíží k tobě na zem</p>

  <p>a slovo mé tě slibem spásy sílí? —"</p>

  <p>&nbsp;</p>

  <p>Jak květ, jenž zavřen, skloněn noci mrazem,</p>

  <p>když ozáří jej zlaté slunce jara,</p>

  <p>se otevře, na stonku vztyčí rázem:</p>

  <p>&nbsp;</p>

  <p>Tak síla kleslá zas v mém ňadru hárá,</p>

  <p>že dím jak svobodný muž, v touze větší,</p>

  <p>tak v mysli mojí odvaha plá jará:</p>

  <p>&nbsp;</p>

  <p>— „Ó soucitná, jež tak máš o mne péči!</p>

  <p>Ty laskavý, jenž hned jdeš poslechnouti,</p>

  <p>vše slova pravdy, která tobě svědčí!</p>

  <p>&nbsp;</p>

  <p>Ty's touhu novou vlil mně k této pouti</p>

  <p>tak slovem svým, že vůle v duši mojí</p>

  <p>plá, úmysl zas první podniknouti.</p>

  <p>&nbsp;</p>

  <p>Nuž tedy jdi, nás jedno chtění pojí,</p>

  <p>ty vůdce, pane, mistře!" — Nohou ráznou</p>

  <p>po slovech mých on nastoupil pouť svoji,</p>

  <p>&nbsp;</p>

  <p>I vkročím v cestu lesnatou a sráznou.</p>
</body>
</html>
