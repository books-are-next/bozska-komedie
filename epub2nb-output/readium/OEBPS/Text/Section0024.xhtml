<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv dvacátý</h3>

  <p>O nové muce verše musím psáti,</p>

  <p>a k první písně zpěvu dvacátému</p>

  <p>o pohroužených látku musím dáti.</p>

  <p>&nbsp;</p>

  <p>Já připraven byl ke dnu odkrytému</p>

  <p>se přiblížit a pohlednouti dolů,</p>

  <p>co úzkosti slz na jeho dlí lemu:</p>

  <p>&nbsp;</p>

  <p>Tu zřel jsem tímto kruhem, kterak v bolu</p>

  <p>se táhly stíny mlčky ve zástupu,</p>

  <p>jak v tomto světě o procesích spolu.</p>

  <p>&nbsp;</p>

  <p>Když hlouběji můj zrak paď na tu tlupu,</p>

  <p>tu všichni byli divně otočeni</p>

  <p>od brady svojí až k počátku trupu;</p>

  <p>&nbsp;</p>

  <p>Ku zádům obličejem obráceni</p>

  <p>k nám musili pozpátku všickni jíti,</p>

  <p>neb dívati se v před jim možno není.</p>

  <p>&nbsp;</p>

  <p>Snad mnohý dnou tak zkroucen může býti</p>

  <p>jak tito, jichž tlum údolem tím kráčí,</p>

  <p>já nezřel to, ni lze mi uvěřiti.</p>

  <p>&nbsp;</p>

  <p>O čtenáři, když dopřát ti Bůh ráčí,</p>

  <p>že z toho čtení duch tvůj něco získá,</p>

  <p>rci, jak má tvář se mohla bránit pláči,</p>

  <p>&nbsp;</p>

  <p>Když lidskou tvář jsem zkroucenou zřel z blízka,</p>

  <p>že dolů řítě úžlabím se valí</p>

  <p>všem slzí tok, jenž z jejich očí tryská!</p>

  <p>&nbsp;</p>

  <p>Já plakal v skutku opřen o roh skály,</p>

  <p>až průvodce můj z myšlenek mne plaší:</p>

  <p>„Jsi rovněž blázen, kterého blud šálí?</p>

  <p>&nbsp;</p>

  <p>Zde soucit budiž mrtev v mysli naší,</p>

  <p>neb zločin páše ten, kdo nenadále</p>

  <p>do božích soudů lidský soucit vnáší.</p>

  <p>&nbsp;</p>

  <p>Nuž hlavu zvedni a viz toho krále!</p>

  <p>Zem otevřela jícen v středu voje,</p>

  <p>až Thebští křikli: Kam to padáš stále,</p>

  <p>&nbsp;</p>

  <p>Amfiarae? Proč se straníš boje?</p>

  <p>Však neslyší a rázem níž se hříží,</p>

  <p>až k Minu, jenž vše chytne v spáry svoje.</p>

  <p>&nbsp;</p>

  <p>Hleď, jeho ňadra jsou teď v jeho kříži;</p>

  <p>že příliš zřít chtěl v budoucnosti proudy,</p>

  <p>zří do zadu a po zpátku se blíží.</p>

  <p>&nbsp;</p>

  <p>Na Tiresiu dál viz boží soudy,</p>

  <p>jenž změniv pohlaví své stal se ženou,</p>

  <p>od hlavy k patě vše proměniv oudy.</p>

  <p>&nbsp;</p>

  <p>Než mužské dostal chmýří, před proměnou</p>

  <p>dva v úzké kruhy zapletené hady</p>

  <p>dřív musil roztít holí napřaženou.</p>

  <p>&nbsp;</p>

  <p>Jenž jeho břicha dotýká se; zády,</p>

  <p>jest Aruns, jenž si za byt zvolil horu</p>

  <p>u Luni mezi Carrarskými lady;</p>

  <p>&nbsp;</p>

  <p>Skrýš vytesal si bílém ve mramoru,</p>

  <p>by na hvězdy a moře roztoužený</p>

  <p>bez překážek se díval po obzoru.</p>

  <p>&nbsp;</p>

  <p>Ta, která vlasy zde má rozpuštěny,</p>

  <p>v nichž svoje prsy, jichž nevidíš, tají,</p>

  <p>i chlupy těla od nás odvráceny,</p>

  <p>&nbsp;</p>

  <p>Jest Manto; v mnohém bloudívala kraji,</p>

  <p>než tam se, kde jsem zrozen, usadila,</p>

  <p>tož rád bych byl, bys naslouchal mé báji.</p>

  <p>&nbsp;</p>

  <p>Jejího otce smrt když uchvátila</p>

  <p>a město Bakcha bylo otrokyní,</p>

  <p>v svět šírý na čas dlouhý zabloudila</p>

  <p>&nbsp;</p>

  <p>V Italii, tam kde ji Alpy stíní,</p>

  <p>jež k Tyrolsku před Německem jsou hrází,</p>

  <p>jest jezero, Benacus slove nyní.</p>

  <p>&nbsp;</p>

  <p>Sta proudů v tomto jezeru se schází,</p>

  <p>jež mezi Gardou, Camonicou pílí,</p>

  <p>hor Apeninských smáčejíce srázy.</p>

  <p>&nbsp;</p>

  <p>Tam s požehnáním by se zastavili</p>

  <p>z Verony, Trenta, Brescie pastýřové,</p>

  <p>tu cestu kdyby sobě vyvolili.</p>

  <p>&nbsp;</p>

  <p>Kde břeh se níží, Peschiera slove</p>

  <p>tam krásná tvrz, o niž skráň musí bořit</p>

  <p>si Bergama, Brescie zástupcové,</p>

  <p>&nbsp;</p>

  <p>Tam všecky vody musí se pak vnořit,</p>

  <p>jimž nelze zůstat v Benacu, a v lada</p>

  <p>kol téci zelená a řeku tvořit.</p>

  <p>&nbsp;</p>

  <p>Tu řeka, jak své proudění rozpřádá,</p>

  <p>ne Benacus, leč Mincio se nazývá,</p>

  <p>až ke Governu, do Padu kde padá.</p>

  <p>&nbsp;</p>

  <p>A nejde daleko, když pláň oblívá,</p>

  <p>tu proud se rozlije se bahnem stana,</p>

  <p>jež v letním čase často škodné bývá.</p>

  <p>&nbsp;</p>

  <p>Sem přijdouc zřela odsud divá panna,</p>

  <p>jak v středu toho bahna země čněla,</p>

  <p>jsouc liduprázdna a též nevzdělaná.</p>

  <p>&nbsp;</p>

  <p>Zde, od všech lidí aby osaměla,</p>

  <p>se sluhy zůstala a čarovala,</p>

  <p>a složila tu kosti svého těla.</p>

  <p>&nbsp;</p>

  <p>Sem okolní se mnohá obec hnala,</p>

  <p>a na místě, jež bylo opevněno tím,</p>

  <p>bařina že kol do kola stála,</p>

  <p>&nbsp;</p>

  <p>Nad kostmi těmi město vystavěno;</p>

  <p>po té, jež první místo vyvolila,</p>

  <p>bez věštby Mantovy mu dáno jméno.</p>

  <p>&nbsp;</p>

  <p>A větší lidstva bydlila zde síla,</p>

  <p>než hloupost, v které žil rod Casalodů,</p>

  <p>od Pinamonta oklamána byla.</p>

  <p>&nbsp;</p>

  <p>To sdílím s tebou, kdybys o původu</p>

  <p>rodiště mého slyšel snad zvěst jinou,</p>

  <p>lež pravdě aby nepřinesla škodu."</p>

  <p>&nbsp;</p>

  <p>Já: „Mistře, tvoje řeči tak se linou</p>

  <p>v mou duši, která bezpečně jim věří,</p>

  <p>že jiné mi jak zhaslé uhlí kynou.</p>

  <p>&nbsp;</p>

  <p>Leč rci mi, z lidu, jenž tou spěje šeří,</p>

  <p>což ani jeden zmínky hoden není,</p>

  <p>neb víš, že pouze k tomu duch můj měří."</p>

  <p>&nbsp;</p>

  <p>On: „Ten, kterému bujnou vlnou čeří</p>

  <p>se na hnědý hřbet vous, byl, když se stalo,</p>

  <p>že z Řecka vyšlo mužů pokolení</p>

  <p>&nbsp;</p>

  <p>A v kolébkách jich sotva zbylo málo,</p>

  <p>s Kalchantem ve Aulidě augur směle</p>

  <p>ždál chvíli, by se v první lano ťalo.</p>

  <p>&nbsp;</p>

  <p>Slul Eurypyl, v mé tragedii skvělé</p>

  <p>kdes o něm jedno místo zmínku dělá,</p>

  <p>ty víš, neb nazpamět ji umíš cele.</p>

  <p>&nbsp;</p>

  <p>Kol boků jenž jest hubeného těla,</p>

  <p>to Michal Scottus, který ve svém žití</p>

  <p>znal všech magických podvodů hry zcela.</p>

  <p>&nbsp;</p>

  <p>Tam Bonatti; tam Asdenta lze zříti,</p>

  <p>teď příliš pozdě lítost hruď mu tráví,</p>

  <p>teď nechtěl kůže opustit by s nití.</p>

  <p>&nbsp;</p>

  <p>Viz nešťastné, jenž jehlu, cívky, stavy,</p>

  <p>vše opustily, aby věštky byly</p>

  <p>a býlím, obrazy zlo sily v davy.</p>

  <p>&nbsp;</p>

  <p>Však konečně pojď, neb Kain s roštím chýlí</p>

  <p>se hemisfer dvou zvolna ku hranici</p>

  <p>a dotýká se vln již u Sevilly.</p>

  <p>&nbsp;</p>

  <p>Již včera v noci měsíc bledolící</p>

  <p>byl v úplňku, snad zpomínáš si, skvělý</p>

  <p>že prospěl v lese tobě hárající?"</p>

  <p>&nbsp;</p>

  <p>Tak mluvil ke mně, zatím dál jsme spěli.</p>
</body>
</html>
