<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_11">Zpěv devátý</h3>

  <p>Již souložnice Titona starého</p>

  <p>po obzoru své bledé lila plání,</p>

  <p>prchajíc z loktů sladkých druha svého:</p>

  <p>&nbsp;</p>

  <p>Hvězd drahokamy měla kolem skrání</p>

  <p>ve podobě chladného toho tvora,</p>

  <p>jenž ohonem svým jedovatým raní:</p>

  <p>&nbsp;</p>

  <p>A kroky dva již, jimiž kráčí shora,</p>

  <p>noc učinila k místu, kde jsme stáli,</p>

  <p>třetího k letu chvíle byla sporá,</p>

  <p>&nbsp;</p>

  <p>Když já, syn Adamův, již rozespalý,</p>

  <p>snem zmožen sklonil jsem se k oné trávě,</p>

  <p>kde čtyři ti a já jsme rozmlouvali.</p>

  <p>&nbsp;</p>

  <p>V tě chvíli, když začíná usedavě</p>

  <p>lkát jitra na počátku vlaštovice,</p>

  <p>na první žal svůj vzpomínajíc právě,</p>

  <p>&nbsp;</p>

  <p>Kdy duše prosta těla víc i více</p>

  <p>v sny věštné obrací své zřítelnice:</p>

  <p>a méně svými myšlénkami jata</p>

  <p>&nbsp;</p>

  <p>V snu orla zřel jsem, křídla svoje zlatá</p>

  <p>po nebi táh’, je v dálku rozpínaje,</p>

  <p>mně zdálo se, že slétnout již již chvátá:</p>

  <p>&nbsp;</p>

  <p>Já mail, že v ony přenešen jsem kraje,</p>

  <p>kde Ganymed jat opustil kraj milý</p>

  <p>a k bohům uveden byl, jak dí báje.</p>

  <p>&nbsp;</p>

  <p>U sebe mnil jsem: tento sem se chýlí</p>

  <p>jen zvykem svým, on snad by svými spáry</p>

  <p>vzít kořist zhrdal odjinud. Pak chvíli</p>

  <p>&nbsp;</p>

  <p>Let jeho kruhovité dělal čáry</p>

  <p>a děsný jako blesk pak střelil dolů</p>

  <p>a unesl mne až do výše v žáry.</p>

  <p>&nbsp;</p>

  <p>Mně zdálo se, že my hoříme spolu,</p>

  <p>tak domnělá mne ohně síla pálí,</p>

  <p>že sen můj stržen byl tom ve plápolu.</p>

  <p>&nbsp;</p>

  <p>Jak Achilles se otřás’ rozespalý</p>

  <p>a rozhlížel se kol pln nepokoje</p>

  <p>nemoha pojmout obrat nenadálý,</p>

  <p>&nbsp;</p>

  <p>Od Chirona když matka v lokty svoje</p>

  <p>spícího vzala, do Skyru s ním spěla,</p>

  <p>zkad pozděj řecké odvedly ho voje:</p>

  <p>&nbsp;</p>

  <p>Já zachvěl se, až záclona snů sjela</p>

  <p>mi s obličeje, bledý stál jsem v hoři</p>

  <p>jak ten, jenž v hrůze led má místo těla.</p>

  <p>&nbsp;</p>

  <p>Víc než dvě hodiny již slunce hoří,</p>

  <p>a u mne jedině má těcha stojí,</p>

  <p>a zrak můj sirý obrací se k moři.</p>

  <p>&nbsp;</p>

  <p>„Ó neboj se! Kéž jistota tě zkojí!“</p>

  <p>můj pravil Pán, „zde jsme a v tomto čase</p>

  <p>ty nepotlač, spíš seber sílu svoji!</p>

  <p>&nbsp;</p>

  <p>Jsme u Očistce“ — a já trnul v žase —</p>

  <p>„zde stěna skalní, jež ho obepíná,</p>

  <p>a viz tam vchod, kde rozdělena zdá se.</p>

  <p>&nbsp;</p>

  <p>V tom svítání, jemuž den vstává z klína,</p>

  <p>kdy tvoje duše v onom luhu spala</p>

  <p>na květinách, kde ona místa stinná,</p>

  <p>&nbsp;</p>

  <p>Tam krásná paní náhle u mne stála:</p>

  <p>„Jsem Lucie, spícího vzít si přeji,</p>

  <p>abych mu cestou jeho pomáhala.</p>

  <p>&nbsp;</p>

  <p>Tam zůstal Sordel s druhy, v kvapném reji</p>

  <p>tě unesla, a když den zaplál jasný,</p>

  <p>pak přišla sem a já po stopě její.</p>

  <p>&nbsp;</p>

  <p>Zde složila tě, však zrak její krásný</p>

  <p>dřív okázal mi vchod, jenž otevřený;</p>

  <p>pak zmizela a s ní i tvůj sen šťastný.“ —</p>

  <p>&nbsp;</p>

  <p>Jak ten, jenž pochyby jest vyproštěný</p>

  <p>a jemuž bázeň v jistotu se tiší,</p>

  <p>když pravdy poklad byl mu objevený,</p>

  <p>&nbsp;</p>

  <p>Já změnil se; že bez obavy dýši,</p>

  <p>když zřel můj vůdce, k další hnul se pouti</p>

  <p>po obvodu skal, já spěl za ním k výši.</p>

  <p>&nbsp;</p>

  <p>Ó čtenáři zříš, k jaké výši pnouti</p>

  <p>se snažím látku svou, nech podivení,</p>

  <p>cíl větším uměním chci dosáhnouti!</p>

  <p>&nbsp;</p>

  <p>My přišli tam již v tichém zamyšlení,</p>

  <p>kde mnil jsem, že jsme dříve otvor zhledli</p>

  <p>jak trhlinu v zdi; k mému překvapení</p>

  <p>&nbsp;</p>

  <p>Tam byla brána, k ní tři stupně vedly,</p>

  <p>a každý barvy jiné, tam též vrátný</p>

  <p>bez hnutí byl; mé oči výš se zvedly,</p>

  <p>&nbsp;</p>

  <p>Jak víc a víc jsem otvíral zrak matný</p>

  <p>On seděl nejvýš, střeže tyto prahy;</p>

  <p>však jeho tvář snést, tak jsem nebyl statný.</p>

  <p>&nbsp;</p>

  <p>Ve pravici své třímal on meč nahý,</p>

  <p>zkad sršely tak blesky, že výš k schodu</p>

  <p>zrak upřít byly marné moje snahy.</p>

  <p>&nbsp;</p>

  <p>— „Kdo jste? Co chcete? Jakém ve průvodu</p>

  <p>sem přicházíte,“ začal mluvit, „jděte,</p>

  <p>ať stoupání sem nevrhne vás v škodu!“ —</p>

  <p>&nbsp;</p>

  <p>„Nám paní s nebe řekla, jenom jděte,“</p>

  <p>— můj mistr začal — „ona, ve všem znalá,</p>

  <p>též řekla: Tady bránu naleznete!</p>

  <p>&nbsp;</p>

  <p>— „Ó kéž by dál vám svoji milost přála,“</p>

  <p>děl vlídný vrátník, „nuže pojďte směle</p>

  <p>ku stupňům, jimiž zdobena ta skála.“ —</p>

  <p>&nbsp;</p>

  <p>I šli jsme; ze mramoru přeuměle</p>

  <p>byl broušen bílý první stupeň, hladký,</p>

  <p>že jak v zrcadle tam jsem zřel se cele.</p>

  <p>&nbsp;</p>

  <p>A druhý jako purpur tmavý, z látky</p>

  <p>byl drsné, vypálené ohně žárem</p>

  <p>a puklý na délku i na příč zpátky.</p>

  <p>&nbsp;</p>

  <p>A třetí nad něj svým vyčníval tvarem,</p>

  <p>ten z porfyru tak rudého se skládal,</p>

  <p>jak z žíly krev, když prudkým tryskne varem.</p>

  <p>&nbsp;</p>

  <p>Sem Anděl Boha obě křídla svá dal</p>

  <p>i nohy obě, sed’ výš na zápraží,</p>

  <p>že z diamantu toto, já jsem hádal.</p>

  <p>&nbsp;</p>

  <p>Po stupních těch mne, jehož duše baží</p>

  <p>po poznání, táh’ vůdce, řka: „Teď v prachu</p>

  <p>pros, aby zámek otevřel ti paží.“ —</p>

  <p>&nbsp;</p>

  <p>Ku svatým nohám vrhl jsem se v strachu,</p>

  <p>by otevřelo, milosrdí vzýval,</p>

  <p>se třikrát v hruď bil na tom stupni z nachu.</p>

  <p>&nbsp;</p>

  <p>P sedm on mi na to v čelo vrýval,</p>

  <p>svým ostrým mečem, řka: „Hleď, abys rány,</p>

  <p>až vnitř se octneš, pozvolna si smýval!“ —</p>

  <p>&nbsp;</p>

  <p>A popel neb prach země vykopaný</p>

  <p>by stejné barvy byl snad s jeho šatem;</p>

  <p>dva klíče z něho vytáh’ u té brány.</p>

  <p>&nbsp;</p>

  <p>Z nich jeden stříbrem plál a druhý zlatem,</p>

  <p>dřív bílým a pak žlutým otevíral,</p>

  <p>jak přál jsem si v svém srdci touhou vzňatém.</p>

  <p>&nbsp;</p>

  <p>„Byť jeden klíč se otevření vzpíral</p>

  <p>se nechtěje hned v díře otáčeti,</p>

  <p>tu neotevřeš, byť’s vší sílu sbíral.</p>

  <p>&nbsp;</p>

  <p>Je dražší zlatý, však víc přemýšleti</p>

  <p>u stříbrného dlužno snahou větší,</p>

  <p>neb on to jest, jenž uzel rozváže ti.</p>

  <p>&nbsp;</p>

  <p>Od Petra mám je“ — pokračoval v řeči —</p>

  <p>„spíš zmýliti se smím ve otvírání</p>

  <p>než v opaku, lid v lítosti když klečí.“ —</p>

  <p>&nbsp;</p>

  <p>Pak svaté dvéře otevřel svou dlaní</p>

  <p>řka: „Vstupte! ale pamatujte sobě,</p>

  <p>že musí zpět, čí zrak se nazpět sklání.“ —</p>

  <p>&nbsp;</p>

  <p>A na stěžejích rázem hned v tě době</p>

  <p>vrat křídla svatá se již rozletěla,</p>

  <p>jež mocná z kovu zvučného jsou obě.</p>

  <p>&nbsp;</p>

  <p>Silnějším zvukem, věz, tak neskřípěla</p>

  <p>kdys Tarpeja, když Metella jí vzali,</p>

  <p>od kteréž doby sírá, prázdná dlela.</p>

  <p>&nbsp;</p>

  <p>Prvnímu zvuku ihned naslouchaly</p>

  <p>mé uši; Te Deum laudamus pěly</p>

  <p>tam hlasy, v kterých sladké tóny lkaly.</p>

  <p>&nbsp;</p>

  <p>A taký dojem ze zvuků, jež zněly,</p>

  <p>já tenkrát měl, jaký nás často jíme,</p>

  <p>jak varhany by píseň provázely,</p>

  <p>&nbsp;</p>

  <p>hned slova slyšíme, hned neslyšíme.</p>
</body>
</html>
