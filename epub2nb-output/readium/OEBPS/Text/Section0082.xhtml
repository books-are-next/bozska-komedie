<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv jedenáctý</h3>

  <p>Ó péče šílená smrtelných lidí,</p>

  <p>jak bludné jsou tvé všecky sylogismy,</p>

  <p>jenž křídel tvojich povzlet dolů řídí!</p>

  <p>&nbsp;</p>

  <p>Ten loví práva a ten aforismy,</p>

  <p>na kněžství onen všecku skládá péči,</p>

  <p>ten na vládu násilím i sofismy;</p>

  <p>&nbsp;</p>

  <p>Ten snahou po loupení jiné předčí,</p>

  <p>ten úřadů, ten zahálky se chytá,</p>

  <p>ten umdlévá zas v smyslnosti léči:</p>

  <p>&nbsp;</p>

  <p>Co, toho všeho zbavenému, svítá</p>

  <p>po boku Beatrice blaho ráje,</p>

  <p>jenž přeslavně mne na mé pouti vítá;</p>

  <p>&nbsp;</p>

  <p>Co každý plamen kolem poletaje</p>

  <p>se na bod kruhu, odkud vyšel, vrátil,</p>

  <p>tam tkvěl, jak na svícnu když svíce plaje;</p>

  <p>&nbsp;</p>

  <p>Ze středu světla hlas mé ucho schvátil,</p>

  <p>ze světla, jež mluvilo se mnou dříve</p>

  <p>ve úsměvu, jejž vzácnější jas zlatil:</p>

  <p>&nbsp;</p>

  <p>Jak zažíhám své světlo lásky živé</p>

  <p>tím, v světlo věčné že zřím bez ustání,</p>

  <p>znám každé hnutí tvojí mysli snivé.</p>

  <p>&nbsp;</p>

  <p>Ty pochybuješ a ty chováš přání,</p>

  <p>bych vyslovil se obšírně a zcela,</p>

  <p>by jasnější tvé bylo pojímáni.</p>

  <p>&nbsp;</p>

  <p>„Kde v blahu dlít lze,“ když má ústa děla,</p>

  <p>i tam kde pravila „se nevznes žádný;“</p>

  <p>Zde rozdílu by duše dbáti měla.</p>

  <p>&nbsp;</p>

  <p>Ta prozřetelnost, která v souzvuk ladný</p>

  <p>svět s radou řídí, kterou pochopiti</p>

  <p>jest každý rozum v lásce příliš chladný,</p>

  <p>&nbsp;</p>

  <p>By k miláčku nevěsta mohla jíti,</p>

  <p>jenž snoubil se jí křiče krví svojí,</p>

  <p>tak ráčila to moudře upraviti.</p>

  <p>&nbsp;</p>

  <p>By věrna jemu byla, co stráž dvojí</p>

  <p>dva k ochraně jí bohatýry dala,</p>

  <p>jenž vedou ji a po stranách jí stojí.</p>

  <p>&nbsp;</p>

  <p>Jak v serafu tak v jednom láska plála,</p>

  <p>a moudrost druhého na vaší zemi</p>

  <p>se odlesk jasu cherubínů zdála.</p>

  <p>&nbsp;</p>

  <p>O jednom povím, neb oběma těmi</p>

  <p>zní chvály zvěst, když o jednom řeč zvoní,</p>

  <p>cíl jeden měli svými skutky všemi.</p>

  <p>&nbsp;</p>

  <p>Kde Tupino, a potok vlny roní</p>

  <p>z té hory, Ubaldo již zvolil sobě,</p>

  <p>svah úrodný se s vrchu dolů kloní,</p>

  <p>&nbsp;</p>

  <p>Zkad z Portasole cítí v každé době</p>

  <p>Perugia chlad i vedro, za níž kvílí</p>

  <p>Nocera s Gualdo ve jha těžké mdlobě.</p>

  <p>&nbsp;</p>

  <p>A z toho svahu, kde se nejmíň chýlí,</p>

  <p>tam slunce vzešlo světu užaslému,</p>

  <p>jak častěj nad Gangem se vznésti pílí.</p>

  <p>&nbsp;</p>

  <p>Čí řeč když přijde k tomu místu ctnému,</p>

  <p>Askesi neříkej, to děl bys málo,</p>

  <p>spíš Východ říkati se sluší jemu.</p>

  <p>&nbsp;</p>

  <p>Nad východem svým málo ještě stálo</p>

  <p>a juž začala země cítit vskutku,</p>

  <p>co z jeho síly útěchy jí plálo.</p>

  <p>&nbsp;</p>

  <p>Mlád, s otcem vlastním on se pustil v půtku,</p>

  <p>tož k vůli ženě, kteréž každý dveře</p>

  <p>jak samé smrti uzavírá v smutku.</p>

  <p>&nbsp;</p>

  <p>Před soudním dvorem, hle, ji za svou bere</p>

  <p>et coram patre dí: „Hle moje žena!“</p>

  <p>ji stále chová větší ve důvěře.</p>

  <p>&nbsp;</p>

  <p>Ta jedenáct set roků zavržená</p>

  <p>tak žila po prvního chotě ztrátě,</p>

  <p>bez nápadníků, sirá, opuštěná.</p>

  <p>&nbsp;</p>

  <p>Co pomohlo, že u Amykla v chatě</p>

  <p>ji viděl klidnou nehnouti se z místa</p>

  <p>ten, před nímž svět se třás? Rci, ku oplatě</p>

  <p>&nbsp;</p>

  <p>Zda věčnost pomohla ji, láska čistá,</p>

  <p>že Mar’je, když zůstala dole státi,</p>

  <p>se ona vznesla na kříž vedle Krista?</p>

  <p>&nbsp;</p>

  <p>Bych jasněji moh tobě zprávu dáti,</p>

  <p>František s Chudobou jsou milující</p>

  <p>v mé dlouhé řeči. Takou láskou jati</p>

  <p>&nbsp;</p>

  <p>Tak svorně žili s usměvavou lící,</p>

  <p>s tak jasným zrakem, že myšlénka svatá</p>

  <p>tím vzbudila se v mnohé mysli snící,</p>

  <p>&nbsp;</p>

  <p>Že Bernard ctihodný juž první chvátá,</p>

  <p>se zouvá za tím velkým mírem v běhu,</p>

  <p>a míní, že se zpozdí. Nepojatá</p>

  <p>&nbsp;</p>

  <p>Ty dobra studno, velká beze břehů!</p>

  <p>Hle se Sylvestrem Egid spějí bosi</p>

  <p>za ženichem pro nevěsty té něhu.</p>

  <p>&nbsp;</p>

  <p>A mistr onen jde a otec prosí,</p>

  <p>by s ženou vzali jej i se soudruhy,</p>

  <p>jenž všichni provaz pokory juž nosí.</p>

  <p>&nbsp;</p>

  <p>V své zbabělost je neschvátila kruhy,</p>

  <p>že Petra Bernardona on byl synem,</p>

  <p>ni zhrdání že útok zkusil tuhý.</p>

  <p>&nbsp;</p>

  <p>Před Inocencem ve svém nehostinném</p>

  <p>on trval úmyslu, až řádu svému</p>

  <p>on první pečeť vymoh jeho kynem.</p>

  <p>&nbsp;</p>

  <p>Když chudičký lid vzrost, jda v stopách jemu,</p>

  <p>kterého život divuplný pěti</p>

  <p>by slušelo víc sboru nebeskému,</p>

  <p>&nbsp;</p>

  <p>Tu svaté jeho tužbě ve zápětí</p>

  <p>duch věčný druhou korunu mu klade</p>

  <p>na skráně a jej Honoriem světí.</p>

  <p>&nbsp;</p>

  <p>Po mučednictví v touze věčně mladé</p>

  <p>před sultánem kdy kázal víru Krista</p>

  <p>i apoštolů, jenž šli za ním všade;</p>

  <p>&nbsp;</p>

  <p>A stěží tvrdý lid ten že se chystá</p>

  <p>ku pravé víře, práce že tu marná,</p>

  <p>italské setby žeň jej láká jistá.</p>

  <p>&nbsp;</p>

  <p>Na tvrdé skále mezi břehy Arna</p>

  <p>a Tibery vzal slední spečetění,</p>

  <p>dva roky nesl znamení ta žárná.</p>

  <p>&nbsp;</p>

  <p>Když tomu ale přišlo zalíbení,</p>

  <p>jenž zvolil jej ku odměně ho zváti,</p>

  <p>již zasloužilo jeho pokoření:</p>

  <p>&nbsp;</p>

  <p>Svým bratrům spěchal co dědictví dáti</p>

  <p>svou ženu nejdražší, jim přikazuje,</p>

  <p>ji s věrnosti vždy stejnou milovati.</p>

  <p>&nbsp;</p>

  <p>Z jejího klína výše vystupuje</p>

  <p>chtěl duši vznešenou v říš svoji vznésti,</p>

  <p>mar jiných zdobu sobě zakazuje.</p>

  <p>&nbsp;</p>

  <p>Teď pomysli, kdo ten byl, jenž měl štěstí</p>

  <p>být jeho druhem a člun Petra boží</p>

  <p>na šírém moři pravým směrem vésti.</p>

  <p>&nbsp;</p>

  <p>Toť patriarcha náš byl, zříš, kdo složí</p>

  <p>svou víru v něho jda za jeho slovy,</p>

  <p>jist bude, že nakládá dobré zboží.</p>

  <p>&nbsp;</p>

  <p>Leč stádo jeho týrá teď chtíč nový</p>

  <p>po nové stravě a tak rozptýliti</p>

  <p>se musilo, za jinými spět lovy.</p>

  <p>&nbsp;</p>

  <p>A čím se více v bludné dráhy řítí</p>

  <p>a od pastýře vzdaluje se prudce,</p>

  <p>věř, mléka míň lze z něho nadojiti.</p>

  <p>&nbsp;</p>

  <p>Jsou jedni, mistra jenž chytají ruce,</p>

  <p>škod bojí se, leč těch jest věru málo,</p>

  <p>jim málo sukna stačí na kapuce.</p>

  <p>&nbsp;</p>

  <p>To zřejmé dosti když se tobě zdálo,</p>

  <p>a pozorné tvé bylo naslouchání,</p>

  <p>by, co jsem pravil, před tebou vše stálo,</p>

  <p>&nbsp;</p>

  <p>Tu z části uzří splněné své přání,</p>

  <p>strom poznáš, jejž roztříští zloba divá,</p>

  <p>též poznáš pravdu toho pokárání:</p>

  <p>&nbsp;</p>

  <p>Blah žije, cesta jejž nezláká křivá.“</p>
</body>
</html>
