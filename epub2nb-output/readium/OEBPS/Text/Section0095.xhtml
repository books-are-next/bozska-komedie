<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv dvacátý čtvrtý</h3>

  <p>O druži ku hostině vyvolená</p>

  <p>beránka, který stále tebe sytí,</p>

  <p>že touha tvoje vždy je vyplněna:</p>

  <p>&nbsp;</p>

  <p>Když z boha milosti smí tento vzíti</p>

  <p>díl toho, s tvého co tu stolu padá,</p>

  <p>dřív k cíli smrt než dovolí mu jiti;</p>

  <p>&nbsp;</p>

  <p>Ó pomněte, jak vroucně o to žádá,</p>

  <p>ó poroste jej trochu, vy jenž v zdroji</p>

  <p>tom pijete, po němž on stále strádá.“</p>

  <p>&nbsp;</p>

  <p>Tak Beatrice začla tu řeč svoji:</p>

  <p>a duše ty kol pevných pólů v jase</p>

  <p>se jaly kroužit co komety v roji.</p>

  <p>&nbsp;</p>

  <p>Jak kolečka ve hodinách v témž čase,</p>

  <p>kdy jedno tomu, jenž se na ně dívá,</p>

  <p>být v klidu, druhé pospíchati zdá se:</p>

  <p>&nbsp;</p>

  <p>Tak vířný tanec těchto tady splývá</p>

  <p>ve rázných pohybech teď miň teď více,</p>

  <p>dle radosti, která je rozechvívá.</p>

  <p>&nbsp;</p>

  <p>A z nejkrásnějšího z nich blýskavice</p>

  <p>jak oheň plála, zřel jsem požár blahý,</p>

  <p>jenž předčil všecky jak vál v moje líce.</p>

  <p>&nbsp;</p>

  <p>Kol Beatrice tři v kruh opsal dráhy</p>

  <p>a božským při tom zpěvem plesal sladce,</p>

  <p>že obraznosti síla mlkne záhy.</p>

  <p>&nbsp;</p>

  <p>Mé péro tedy přeskočí to krátce,</p>

  <p>neb nejen slovo, též i fantasie</p>

  <p>ten přejemný rys nevystihne hladce.</p>

  <p>&nbsp;</p>

  <p>„Ó svatá sestro má, vzdech jejíž nyje</p>

  <p>tak vroucně, prostě, tvoje láska vroucí</p>

  <p>mne táhne výš z té sféry, jež mne kryje.“</p>

  <p>&nbsp;</p>

  <p>Když zastavil se ctný ten oheň skvoucí,</p>

  <p>dech obrátil pak zcela k mojí paní</p>

  <p>to pravě, co má ústa řekla mroucí.</p>

  <p>&nbsp;</p>

  <p>A ona: „Velikého muže plání,</p>

  <p>kterému pán kdys klíče dal, by v hoře</p>

  <p>je s říše plesu snes a v zemské lkání,</p>

  <p>&nbsp;</p>

  <p>V té víře, kterous druhdy přešel moře,</p>

  <p>jej zkoušej, je-li dobrým žákem Pána,</p>

  <p>jej v lehké nebo těžké spory noře.</p>

  <p>&nbsp;</p>

  <p>Zda dobře doufá, miluje, zda psána</p>

  <p>jest víra v srdci mu, víš, oči tvoje</p>

  <p>zří tam, kde každá věc je malována.</p>

  <p>&nbsp;</p>

  <p>Leč vírou pravou jen že duší roje</p>

  <p>se staly občany té svaté říše,</p>

  <p>ať k slávě ji on otevře rty svoje!“</p>

  <p>&nbsp;</p>

  <p>Jak bakalář se zbrojí, stoje tiše</p>

  <p>než mistr otázku s ním celou sdělí,</p>

  <p>již nemá vyměřit, dokázat spíše:</p>

  <p>&nbsp;</p>

  <p>Tak všemi důvody já rovněž smělý</p>

  <p>se vyzbrojil, by odvet řeči dalo</p>

  <p>mé slovo zpovědi i tazateli.</p>

  <p>&nbsp;</p>

  <p>„Nuž, dobrý křesťane, světlo se ptalo,</p>

  <p>rci víra co jest?“ A já pozved čelo</p>

  <p>ku světlu, s něhož toto na mne válo.</p>

  <p>&nbsp;</p>

  <p>K mé paní potom oko moje spělo,</p>

  <p>ta kynula, abych já vylévati</p>

  <p>se pramen jal, jímž nitro moje vřelo.</p>

  <p>&nbsp;</p>

  <p>„Ta milost, jíž se moha zpovídati,</p>

  <p>já započal, takému bohatýru,</p>

  <p>kéž myšlénce mé ráčí výraz dáti!</p>

  <p>&nbsp;</p>

  <p>Jak pravé pero, jež učilo „víru,</p>

  <p>nám, otče, psalo rukou tvého brata,</p>

  <p>jenž s tebou Řím na pravou uved míru.</p>

  <p>&nbsp;</p>

  <p>Jeť látkou naději všech víra svatá,</p>

  <p>a toho důkazem co nezří zraky,</p>

  <p>tak pojímá ji moje duše vzňatá.“</p>

  <p>&nbsp;</p>

  <p>On odvětil: „Tvůj zor jest bezemraký,</p>

  <p>jen pochopíš-li, proč on mezi látky,</p>

  <p>ji počítal, a do důkazů taky?</p>

  <p>&nbsp;</p>

  <p>„Pro věci hluboké, jichž odlesk sladký</p>

  <p>zde spatřit dopřáno mi nyní bylo,</p>

  <p>jest na zemi zrak smrtelníků krátký,</p>

  <p>&nbsp;</p>

  <p>Ve víře pouze že se zakotvilo</p>

  <p>jich bytí, z které vzácná naděj vzchází,</p>

  <p>což látky jméno víře přisoudilo;</p>

  <p>&nbsp;</p>

  <p>A z víry této můžem dále blazí</p>

  <p>své činit závěry i bez vidění,</p>

  <p>čímž víru spolu důkaz doprovází.“</p>

  <p>&nbsp;</p>

  <p>On: „Také kdyby bylo pochopení</p>

  <p>všech věcí, svět jež učeností získá,</p>

  <p>škleb sofistů by dospěl k zahanbení.“</p>

  <p>&nbsp;</p>

  <p>Tak z lásky žáru toho na mne tryská</p>

  <p>a dál to praví: „Ve zkoušce té tíha</p>

  <p>i kovu směs té mince dobře blýská.</p>

  <p>&nbsp;</p>

  <p>Leč zdali též se ve tvém měšci míhá?“</p>

  <p>Já: „Ano, kulatou a lesklou plane</p>

  <p>a jasně její rytbu oko stíhá.“</p>

  <p>&nbsp;</p>

  <p>Dál z lesku toho světla ke mně kane:</p>

  <p>„A zářící ten skvostný klenot drahý,</p>

  <p>jenž základem se každé cnosti stane,</p>

  <p>&nbsp;</p>

  <p>Rci, odkud máš?“ Já: „Příval rajské vláhy</p>

  <p>Svatého Ducha, jenž se rozlil proudem</p>

  <p>na staré, nové pergameny, záhy</p>

  <p>&nbsp;</p>

  <p>Mně objevil se ostrým býti soudem,</p>

  <p>&nbsp;že každý důkaz s tímto v porovnání</p>

  <p>mi tupým zdá se být a pouhým troudem.“</p>

  <p>&nbsp;</p>

  <p>On: „Starý zákon s novým tvému zdání</p>

  <p>když dostačí, kdo řek ti, prachu synu,</p>

  <p>že boha vůle z nich se k lidem sklání?“</p>

  <p>&nbsp;</p>

  <p>Já: „Důkaz, z kterého se k pravdě šinu,</p>

  <p>jsou díla, k nimž příroda netavila</p>

  <p>kdy železo, netloukla kovadlinu.“</p>

  <p>&nbsp;</p>

  <p>On: „Co ti dokazuje, že ta díla</p>

  <p>se stala v skutku, to dokázat právě</p>

  <p>věř, přísahám ti, potřeba by byla.“</p>

  <p>&nbsp;</p>

  <p>„Bez divu svět že obrátil se hravě</p>

  <p>ku křesťanství, ten zázrak pouze stačí,</p>

  <p>že jiné stý díl jen jsou v jeho slávě:</p>

  <p>&nbsp;</p>

  <p>Neb hladový a chudý vstoupils v pláči</p>

  <p>na pole, abys zasel dobré símě,</p>

  <p>jež réva dřív, teď skleslo na bodláčí.“</p>

  <p>&nbsp;</p>

  <p>Jak skončil to jsem, koruny té témě,</p>

  <p>„My bože chválíme tě“, začlo pěti,</p>

  <p>tož nápěvem, jejž rajské zpívá plémě.</p>

  <p>&nbsp;</p>

  <p>A onen baron, jenž od sněti k sněti</p>

  <p>mne táhl s sebou zkoušeje mne dráhou,</p>

  <p>se přiblížil juž k sledních listů změti,</p>

  <p>&nbsp;</p>

  <p>A začal: „Milost, které jesti drahou</p>

  <p>tvá duše, tobě ústa otevřela</p>

  <p>až sem, jak pravou slušelo to snahou,</p>

  <p>&nbsp;</p>

  <p>Že chválit musím co tu pověděla,</p>

  <p>leč vše co věříš vyznat musíš nyní</p>

  <p>i udat zdroj, zkad tato zvěsť ti zněla.“</p>

  <p>&nbsp;</p>

  <p>„Ó svatý duchu, otče, v nebe síni,</p>

  <p>jenž vidíš, co jsi věřil, takže k hrobu</p>

  <p>tvůj spěch i nohy mnohem mladší stíní.</p>

  <p>&nbsp;</p>

  <p>Ty žádáš nyní, bych přemoha mdlobu</p>

  <p>zde vyznal jádro přesvědčení svého</p>

  <p>i důvod víry své, slyš v tuto dobu</p>

  <p>&nbsp;</p>

  <p>Co pravím: Věřím v boha jediného</p>

  <p>a věčného, jenž sám jsa bez pohnutí</p>

  <p>je láskou, touhou, pohyb světa všeho.</p>

  <p>&nbsp;</p>

  <p>Ne fysika s metafysikou nutí</p>

  <p>to víru vyznávat, leč pravda vroucí</p>

  <p>jest svědkem ji, tak v mocném zaplanutí,</p>

  <p>&nbsp;</p>

  <p>Již Mojžíš hlásal a proroci vroucí</p>

  <p>a žalmy, v evangelium již psali,</p>

  <p>jste vy, když pronik svatý duch vás žhoucí.</p>

  <p>&nbsp;</p>

  <p>V tři věřím věčné osoby, jež spjaly</p>

  <p>se v jednu bytost, jedinou a trojí,</p>

  <p>že „jest“ a „jsou“ na sebe právem vzaly.</p>

  <p>&nbsp;</p>

  <p>A božství skrytá bytost, o níž moji</p>

  <p>zvěst slyšel’s, mému duchu pečeť dává,</p>

  <p>že písmo pravdivé jest v řeči svojí.</p>

  <p>&nbsp;</p>

  <p>Toť princip jest, toť první jiskra žhavá,</p>

  <p>která se v plamen sálající nítí</p>

  <p>a hvězdou ve mně jiskřit neustává.“</p>

  <p>&nbsp;</p>

  <p>Jak pán když slyší, čímž ples v duši cítí,</p>

  <p>a sluhu ihned po veselé zprávě</p>

  <p>jak domluvil s pozdravem v náruč chytí:</p>

  <p>&nbsp;</p>

  <p>Tak žehnaje mi s písní, nedočkavě,</p>

  <p>jak umlkl jsem, tisk mne k srdci svému</p>

  <p>ten apoštolský plamen, který právě</p>

  <p>&nbsp;</p>

  <p>Jsem poslech; řeč má líbila se jemu.</p>
</body>
</html>
