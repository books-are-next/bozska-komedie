<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv třicátý druhý</h3>

  <p>V svém plesu stopen patřící kmet na se</p>

  <p>vzal dobrovolně úřad učitela,</p>

  <p>a toto znělo v svatém jeho hlase:</p>

  <p>&nbsp;</p>

  <p>„Tu ránu, již nám zahojila zcela</p>

  <p>Marie, ta, jež u nohou jí sedí</p>

  <p>nám dala kdysi a ji otevřela.</p>

  <p>&nbsp;</p>

  <p>A v řadě třetích trůnů zrak tvůj hledí</p>

  <p>na Rahel, pod Evou jest místo její</p>

  <p>n Beatrice,“ děl v své odpovědi.</p>

  <p>&nbsp;</p>

  <p>„Tam Judita, Sara, Rebeka pějí</p>

  <p>i ona, která toho byla matkou,</p>

  <p>jenž z hříchu zpíval Miserere mei.</p>

  <p>&nbsp;</p>

  <p>Od stupně k stupni můžeš cestou krátkou</p>

  <p>vše zřítí, jmena, jež má ústa sdělí,</p>

  <p>list po listu tou růži bloudě sladkou.</p>

  <p>&nbsp;</p>

  <p>Od stupně sedmého až dolů celý</p>

  <p>ten pruh až k němu zpět Židovky mají,</p>

  <p>a všecky vlasy květiny té dělí.</p>

  <p>&nbsp;</p>

  <p>Neb podle zraku v zeď se srovnávají,</p>

  <p>jímž zřely druhdy ke učení Krista</p>

  <p>a svaté stupně ty tak roztínají.</p>

  <p>&nbsp;</p>

  <p>Kde zralá je ta růže plnolistá</p>

  <p>ve částech všech, tam zasedli pak sobě,</p>

  <p>jichž víra v příští Krista byla jista.</p>

  <p>&nbsp;</p>

  <p>Na druhé části kde se jeví tobě</p>

  <p>dost místa prázdného, tam sedí v zoři,</p>

  <p>jenž v Krista uvěřili v pozdní době.</p>

  <p>&nbsp;</p>

  <p>Jak z této strany v pohled tvůj se noří</p>

  <p>ten vznešený trůn, jejž má svatá Panna,</p>

  <p>a stupně pod ním rozhraní zde tvoří:</p>

  <p>&nbsp;</p>

  <p>Tak v druhé části trůn svatého Jana,</p>

  <p>jenž svatý snášel poušť a umučení,</p>

  <p>dvě leta pekel hostila jej brána.</p>

  <p>&nbsp;</p>

  <p>A pod ním zvláště sedí vyvolení:</p>

  <p>tož František, Benedikt s Augustinem</p>

  <p>a jiní v kruzích nižších rozhostění.</p>

  <p>&nbsp;</p>

  <p>Teď Prozřetelnosti se opoj kynem,</p>

  <p>neb jednou oba víry obličeje</p>

  <p>spočinou stejně v tomto sadu stinném.</p>

  <p>&nbsp;</p>

  <p>Věz, směrem stupně, který dolů spěje</p>

  <p>a v středu dělí tyto obě stěny,</p>

  <p>tlum duší cizí zásluhou se kreje,</p>

  <p>&nbsp;</p>

  <p>Ne vlastní; jsou tu všecky podmíněny;</p>

  <p>dřív nežli všecky měly volbu pravou,</p>

  <p>ty bohem k tomu byly vyvoleny.</p>

  <p>&nbsp;</p>

  <p>Ty ujištěn být můžeš v tom mou zprávou;</p>

  <p>viz tváře jich, slyš dětské jejich písně,</p>

  <p>když skloníš se k nim s myslí nedočkavou.</p>

  <p>&nbsp;</p>

  <p>Teď pochybuješ, mlčky stojíš přísně,</p>

  <p>já ale rozvážu ti uzel tuhý</p>

  <p>a z myšlének tě vysvobodím tísně.</p>

  <p>&nbsp;</p>

  <p>Kam říše této jen se táhnou luhy,</p>

  <p>zde náhoda nemůže místa míti,</p>

  <p>hlad, smutek, žízeň nepřijdou v ty kruhy.</p>

  <p>&nbsp;</p>

  <p>Neb věčným zákonem, co můžeš zříti,</p>

  <p>je určeno, zde vše se v celek pojí,</p>

  <p>tak jako prsten, na prstu jenž svití.</p>

  <p>&nbsp;</p>

  <p>A proto sem k věčného blaha zdroji</p>

  <p>ten nepřišel lid jen tak bez důvodů</p>

  <p>dle větší nebo menší cnosti svojí.</p>

  <p>&nbsp;</p>

  <p>Král, jímž ta říše trvá v lásky hodu</p>

  <p>a v také rozkoši, že vůle jiná</p>

  <p>si věčí přáti nemůže v tom shodu.</p>

  <p>&nbsp;</p>

  <p>Ten duším veselou svou tváří kyna</p>

  <p>rozlévá milost, jak se líbí jemu,</p>

  <p>žár náš kéž výsledkem tím uhasínal</p>

  <p>&nbsp;</p>

  <p>A písmo jasně dí to světu všemu,</p>

  <p>když o dvojčatech v klínu matky praví,</p>

  <p>že propadla juž tenkrát hněvu zlému.</p>

  <p>&nbsp;</p>

  <p>Tož slušno, aby, jak se vlasy hlavy</p>

  <p>rozličně barví, též i kolem skrání</p>

  <p>svit nejvyšší svůj jas vil plápolavý.</p>

  <p>&nbsp;</p>

  <p>Tak k různým stupňům jsou zde povoláni,</p>

  <p>ne zásluh svojí cenou, tato byla</p>

  <p>jen první popud jejich rozeznání.</p>

  <p>&nbsp;</p>

  <p>Neb v dobách dávných k spáse dostačila</p>

  <p>jen víra pouhá otce tak i matky,</p>

  <p>když nevinnost se k ni jen připojila.</p>

  <p>&nbsp;</p>

  <p>A splněný když první čas byl krátký,</p>

  <p>obřízka hochům potřebou se stala,</p>

  <p>by sílu měla křidla jich v let vratký.</p>

  <p>&nbsp;</p>

  <p>A doba milosti když lidstvu vzplála,</p>

  <p>tu beze úplného křestu Krista</p>

  <p>i nevinnost juž stinná brána jala.</p>

  <p>&nbsp;</p>

  <p>Hleď v obličej, jenž nejvíc tváři Krista</p>

  <p>se podobá, neb v jeho pouze lesku</p>

  <p>ty posilníš se, bys moh‘ „spatřit Krista.“</p>

  <p>&nbsp;</p>

  <p>Já viděl tolik štěstí, tolik blesků</p>

  <p>dštít na ni, andělské již nesly davy,</p>

  <p>jichž úděl zářnou tuto projít stezku,</p>

  <p>&nbsp;</p>

  <p>Že všechno, co zřel zrak můj nedočkavý,</p>

  <p>mne nezajalo takým mocným žasem,</p>

  <p>mi boha nedalo tak obraz pravý.</p>

  <p>&nbsp;</p>

  <p>A první anděl zapěl sladkým hlasem</p>

  <p>řka: Ave Maria gratia plena,</p>

  <p>svá křídla rozpjal před ní tkaná jasem.</p>

  <p>&nbsp;</p>

  <p>Té božské písni odvet routoužená</p>

  <p>se ozvala z všech dílů toho dvora,</p>

  <p>čímž každá tvář hned plála rozjasněná.</p>

  <p>&nbsp;</p>

  <p>„Ó svatý otče, k vůli mně jenž shora</p>

  <p>jsi sešel sladké místo zanechaje,</p>

  <p>kde trůníš věčným losem, moje chorá</p>

  <p>&nbsp;</p>

  <p>Se duše ptá, kdo je ten anděl ráje,</p>

  <p>jenž s takým plesem v zrak zří naší paní,</p>

  <p>jenž lásky pln, že zdá se ohněm plaje?“</p>

  <p>&nbsp;</p>

  <p>Tak ještě jednou skonejšit svá přání,</p>

  <p>jsem toho ptal se. Marjí jenž byl krásný,</p>

  <p>jak hvězda jitřní krásní v slunce plání.</p>

  <p>&nbsp;</p>

  <p>On pravil: „Veselost, ples štěstí jasný,</p>

  <p>jenž v andělu a duši může býti,</p>

  <p>v něm plá, jak souhlasíme, v souzvuk šťastný.</p>

  <p>&nbsp;</p>

  <p>On nesl palmu Marii, když vzíti</p>

  <p>za naše hříchy křehkou schránku těla</p>

  <p>Syn boží na se chtěl a lidské žití.</p>

  <p>&nbsp;</p>

  <p>Leč hleď, by za mnou zornice tvá spěla,</p>

  <p>kam půjdu já, a viz tu ve hovoru</p>

  <p>ty reky, jimiž skví se říš ta celá.</p>

  <p>&nbsp;</p>

  <p>Dva nejšťastnější, jenž tam sedí v sboru,</p>

  <p>by nejblíže vznešené Paní byli,</p>

  <p>té růži takřka kořen jsou v tom dvoru.</p>

  <p>&nbsp;</p>

  <p>Jenž ku její se straně levé chýlí,</p>

  <p>jest Adam, jehož choutka příliš žhoucí</p>

  <p>pro lidstvo v hořké tak vyrostla býlí.</p>

  <p>&nbsp;</p>

  <p>Na právo svaté církve otec skvoucí,</p>

  <p>kterému klíče ctného toho květu</p>

  <p>kdys ku ochraně svěřil Všemohoucí.</p>

  <p>&nbsp;</p>

  <p>A onen stařec, jenž zřel v strasti hnětu</p>

  <p>svou vyvolenou družku v kruté době,</p>

  <p>tu hřeby, kopím vykoupenou světu,</p>

  <p>&nbsp;</p>

  <p>Jest vedle něho, dále hoví sobě</p>

  <p>ten vůdce, kterým spadla s nebe mana</p>

  <p>pro nevděčný lid zatvrzelý v zlobě.</p>

  <p>&nbsp;</p>

  <p>A proti Petru sedí tamo Anna,</p>

  <p>tak spokojená patřit na svou dceru,</p>

  <p>že nehne brvou, když zní kol Hossana;</p>

  <p>&nbsp;</p>

  <p>A proti Adamovi v rovném směru</p>

  <p>jest Lucie, již slala paní sladká,</p>

  <p>když k pádu oči tvé se zamkly v šeru.</p>

  <p>&nbsp;</p>

  <p>Leč doba, v níž to vidíš, prchá krátká;</p>

  <p>tož dosti, jak i moudrý krejčí bývá,</p>

  <p>jenž stříhá na šat, pokud stačí látka.</p>

  <p>&nbsp;</p>

  <p>Nuž k první Lásce zřítelnice chtivá</p>

  <p>ať obrátí se, patří, tam bys vniknul,</p>

  <p>jak bleskná její dovolí zář živá.</p>

  <p>&nbsp;</p>

  <p>Ne pouze snad, leč jistě by se smyknul</p>

  <p>vzmach křídel zpět: kdy myslíš k předu spěti,</p>

  <p>tož třeba modlit se, bys jasu zvyknul,</p>

  <p>&nbsp;</p>

  <p>Bys milost mohl od té obdržeti,</p>

  <p>jež můž ji dáti; proto s myslí vzňatou</p>

  <p>ať srdce tvé mým slovům v náruč letí.“</p>

  <p>&nbsp;</p>

  <p>A začal ihned modlitbu tu svatou.</p>
</body>
</html>
