<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv sedmnáctý</h3>

  <p>Hle, šelma ostrým ohonem jak máchne,</p>

  <p>zdí, zbraně láme, přejde každou horu,</p>

  <p>to ona, po níž veškerý svět páchne." —</p>

  <p>&nbsp;</p>

  <p>Tak započal můj vůdce v rozhovoru</p>

  <p>a kynul jí, by šla blíž ku oblasti</p>

  <p>až k sšlapanému blíže ke mramoru.</p>

  <p>&nbsp;</p>

  <p>I přistal s hlavou svou a trupem z části</p>

  <p>ten hrozný obraz klamu příšerného,</p>

  <p>leč k břehu nevztáb' ohon ze propasti.</p>

  <p>&nbsp;</p>

  <p>Tvář jeho byla tváří poctivého,</p>

  <p>a povrch jeho kůže tak byl hladký,</p>

  <p>leč v tělo hada končil se trup jeho.</p>

  <p>&nbsp;</p>

  <p>Dvě pracky chlupaté až po lopatky,</p>

  <p>hřbet, hrozná prsa, boků strany obě,</p>

  <p>vše kruhů, štítků plné; nikdy látky</p>

  <p>&nbsp;</p>

  <p>Tak pestrých barev Maur a Tatar sobě</p>

  <p>na osnově a útku nesestrojí,</p>

  <p>v té Arachne šat nesetkala zdobě.</p>

  <p>&nbsp;</p>

  <p>A na hřebu jak často loďky stojí</p>

  <p>na suchu dílem, dílem na vod hloubi,</p>

  <p>jak bobr sedá hotově se k boji</p>

  <p>&nbsp;</p>

  <p>Tam u hltavých Němců: netvor zhouby,</p>

  <p>ta nejhroznější potvora zde stála</p>

  <p>na kraji kamenném, jejž písek vroubí.</p>

  <p>&nbsp;</p>

  <p>Kol prázdno ocasem svým bičovala,</p>

  <p>výš tyčíc jeho jedovatou vidli,</p>

  <p>jež štíra žíhadlem v hrot vybíhala.</p>

  <p>&nbsp;</p>

  <p>Můj vůdce děl: „Kde potvora ta sídlí,</p>

  <p>tam třeba trochu zahnout s cesty pravé,</p>

  <p>tam bychom přišli, kde již jsme ji zhlídli." -</p>

  <p>&nbsp;</p>

  <p>I sestoupili jsme hned k straně pravé</p>

  <p>a deset kroků po kraji jsme spěli,</p>

  <p>by písek nesželť nás a ohně žhavé.</p>

  <p>&nbsp;</p>

  <p>A u šelmy té když jsme blízko dleli,</p>

  <p>tu trochu dále v písku sedět lidi</p>

  <p>u místa, kde strž sklání se, jsme zřeli.</p>

  <p>&nbsp;</p>

  <p>„Hleď, zkušenost ať všecku duch tvůj sklidí</p>

  <p>ze kruhu toho," teď můj mistr vece,</p>

  <p>„jdi, pozoruj trest, jejž tvé oko vidí.</p>

  <p>&nbsp;</p>

  <p>Však řeči tvé ať krátké jsou, hled přece,</p>

  <p>chci mluvit s ní, než z toho přijdeš kruhu,</p>

  <p>by silné své nám propůjčila plece."</p>

  <p>&nbsp;</p>

  <p>Tak sám jsem kráčel po sedmého kruhu</p>

  <p>nejzazším kraji, bolu pln, kde němý</p>

  <p>a smutný ten lid tulil se druh k druhu.</p>

  <p>&nbsp;</p>

  <p>Z jich očí tekla bolest ručejemi:</p>

  <p>hle, rukama sem tam si pomáhají,</p>

  <p>hned proti ohni a hned proti zemi.</p>

  <p>&nbsp;</p>

  <p>Tak v horkém létě psi též dělávají,</p>

  <p>hned nohami a hned se kušnou brání,</p>

  <p>když blechy, mouchy, sršně bodávají.</p>

  <p>&nbsp;</p>

  <p>V tvář některých jak oko mé se sklání,</p>

  <p>kam bolný oheň srší v stálém toku,</p>

  <p>já nepoznal jich, zřel však z nenadání,</p>

  <p>&nbsp;</p>

  <p>Všem s hrdla visí kapsa ku rozkroku,</p>

  <p>jež jistou barvu má a jisté znaky,</p>

  <p>ta pastvou jich, se zdálo, byla oku.</p>

  <p>&nbsp;</p>

  <p>A zíraje když blížím se k nim taky,</p>

  <p>cos modré se na žlutém měšci třáslo,</p>

  <p>to postavu lva mělo a lví zraky.</p>

  <p>&nbsp;</p>

  <p>A moje oko dále když se páslo,</p>

  <p>zřím jiný měšec krvorudý v mžiku</p>

  <p>a na něm husu bělejší než máslo.</p>

  <p>&nbsp;</p>

  <p>A jiný, který bílém na pytlíku</p>

  <p>měl tučné, modré prase malované:</p>

  <p>„Co tropíš v této jámě?" děl mi v křiku.</p>

  <p>&nbsp;</p>

  <p>„Nuž jdi, a jestli žití v tobě plane, věz,</p>

  <p>Vitalino, soused můj, jenž žije,</p>

  <p>zde v krátce po mém levém boku stane.</p>

  <p>&nbsp;</p>

  <p>Jsem z Padovy u těchto z Florencie;</p>

  <p>kéž první z šlechty chtěl by již přijíti —</p>

  <p>ten jejich řev mi často v uši bije —</p>

  <p>&nbsp;</p>

  <p>Jenž brašnu s třemi kozly bude míti!"</p>

  <p>I křivil ústa, jazyk vyplazoval</p>

  <p>jak vůl, jenž líže nos, kdy žízeň cítí.</p>

  <p>&nbsp;</p>

  <p>Já v strachu, že bych mistra popuzoval,</p>

  <p>jenž kázal mi, bych zdržel se jen chvíli,</p>

  <p>od bídných duší jsem se navracoval.</p>

  <p>&nbsp;</p>

  <p>Hle, na potvory hřbetě vůdce milý</p>

  <p>již seděl, na mne z dálky pokřikuje:</p>

  <p>„Teď dlužno sebrat odvahu i síly!</p>

  <p>&nbsp;</p>

  <p>Po takých schodech teď se sestupuje,</p>

  <p>vstup napřed, já chci v středu pozor dáti,</p>

  <p>ať ocas její se ti nesbližuje!"</p>

  <p>&nbsp;</p>

  <p>Jak ten, kterého nehty barvu ztratí,</p>

  <p>když před záchvatem zimnice se chvěje,</p>

  <p>před pouhým stínem jejž i úzkost schvátí:</p>

  <p>&nbsp;</p>

  <p>Při jeho slovech tak i mně se děje;</p>

  <p>však hrozbou jeho stud se ve mne vkrádá,</p>

  <p>jenž v sluhy sílu před jich pánem leje.</p>

  <p>&nbsp;</p>

  <p>Na ohromná tu usedl jsem záda;</p>

  <p>já říci chtěl, však nepřišel jsem k řeči,</p>

  <p>jež „Obejmi mne přece!" sobě žádá.</p>

  <p>&nbsp;</p>

  <p>Však on, jenž druhdy velkém v nebezpečí</p>

  <p>mně pomohl, teď spěchal zachytnouti</p>

  <p>mne v mocné paže maje o mne péči.</p>

  <p>&nbsp;</p>

  <p>„Hleď, Geryone," vůdce děl, „se hnouti;</p>

  <p>na nové břímě pomni, co tě tíží,</p>

  <p>leť v šírých kruzích, zvolna ustaň v pouti!"</p>

  <p>&nbsp;</p>

  <p>Jak loď odrazíc od břehu se hříží</p>

  <p>zpět zvolna do vln, on se odsud vzdálil;</p>

  <p>když volný prostor cítil bez obtíží,</p>

  <p>&nbsp;</p>

  <p>Kde hruď, obrátil ohon, jím se halil,</p>

  <p>jak úhoř nataženým hrál a řítil</p>

  <p>se v před a prackama vzduch k sobě valil.</p>

  <p>&nbsp;</p>

  <p>Ó jisté větší postrach nepocítil</p>

  <p>kdys Faeton, kdy pustil uzdy v skoku.</p>

  <p>až nebes pruh, jak posud zříš, se znítil,</p>

  <p>&nbsp;</p>

  <p>Ni bědný Ikal, když zřel, kterak s boku</p>

  <p>mu taje vosk a dolů peří padá,</p>

  <p>co „Padáš!" otec křičel ve hluboku:</p>

  <p>&nbsp;</p>

  <p>Než já, když zřel jsem, kterak obepřádá</p>

  <p>mne kolem vzduch, kam kol jen jsme se hnuli.</p>

  <p>víc nezřel jsem než potvory té záda.</p>

  <p>&nbsp;</p>

  <p>Tak zvolna, zvolna dál a dál jsme pluli</p>

  <p>v pád vírem, já to neznamenal ani,</p>

  <p>jen chlad, jenž do tváře mi vál i z důli.</p>

  <p>&nbsp;</p>

  <p>Tu z pravé strany vod již bouřné řvaní</p>

  <p>jsem uslyšel, jak pod námi to hřmělo,</p>

  <p>má hlava proto i můj zrak se sklání.</p>

  <p>&nbsp;</p>

  <p>Před nárazem se víc mé srdce chvělo,</p>

  <p>neb oheň zřel jsem, slyšel pláč, jenž kvílil;</p>

  <p>až v strachu stah' jsem nohy své i tělo.</p>

  <p>&nbsp;</p>

  <p>Tu zřel jsem, co dřív ušlo mi, jak pílil</p>

  <p>a kroužil let náš tím údolím bolů,</p>

  <p>jichž zástup z různých stran k nám nyní cílil.</p>

  <p>&nbsp;</p>

  <p>A znavenému roven ke sokolu,</p>

  <p>jenž vnadidla ni ptáka nedohlédne,</p>

  <p>že sokolník lká: „Ach, již sletáš dolů!"</p>

  <p>&nbsp;</p>

  <p>Ve sterých kruzích slítne, dál si sedne,</p>

  <p>zkad vyletěl, na pána svého z dáli</p>

  <p>se dívá mračen: S výše nedohledné</p>

  <p>&nbsp;</p>

  <p>Ku paté ostře otesané skály</p>

  <p>nás složil Geryon, ten netvor divý,</p>

  <p>a naše osoby když složil, v dáli</p>

  <p>&nbsp;</p>

  <p>Spěl, jako spěje střela od tetivy.</p>
</body>
</html>
