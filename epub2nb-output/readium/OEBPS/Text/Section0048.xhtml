<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_12">Zpěv desátý</h3>

  <p>Za prahem brány, které neužívá</p>

  <p>tak, jak by měla, láska převrácená</p>

  <p>tím, křivou cestu za pravou že mívá,</p>

  <p>&nbsp;</p>

  <p>Jsme stáli; slyšel jsem, jak zase sténá</p>

  <p>v svých veřejích, k ní kdybych zrak obrátil,</p>

  <p>čím chyba ta být mohla omluvena?</p>

  <p>&nbsp;</p>

  <p>Náš krok se ve trhlinu skalnou tratil,</p>

  <p>která hned sem, hned tam se zatáčela</p>

  <p>jak vlny vzruch a sklon, již příboj schvátil.</p>

  <p>&nbsp;</p>

  <p>— „Zde trochu umění by užít měla</p>

  <p>tvá duše,“ — mistr začal — „podle skály,</p>

  <p>jak couvá, noha tvá by dále spěla.“ —</p>

  <p>&nbsp;</p>

  <p>Tím pozorné se naše kroky staly</p>

  <p>tak, luny tmavý kruh, by odpočinul,</p>

  <p>že v lože kles’, než jsme se vymotali</p>

  <p>&nbsp;</p>

  <p>Z té tísně. Jakmile nám východ kynul</p>

  <p>a my zas volni stáli na prostoru,</p>

  <p>kde hory svah couv’ zpátky a tam splynul,</p>

  <p>&nbsp;</p>

  <p>Já unavený, ale oba v sporu,</p>

  <p>kde cesta teď, neb noha v stepi stojí,</p>

  <p>jež pustější cest v poušti bez obzoru.</p>

  <p>&nbsp;</p>

  <p>Od břehu svého, s prázdnem kde se pojí,</p>

  <p>až k strmé, stoupající patě stěny</p>

  <p>by dostačila výška těla trojí.</p>

  <p>Kam otočil se zrak náš okřídlený,</p>

  <p>ať kde je strana levá nebo pravá,</p>

  <p>zdí věnec stejně kol byl utvořený.</p>

  <p>&nbsp;</p>

  <p>Po něm se naše chůze namáhavá</p>

  <p>nesnula ještě, když jsem zřel, ta stěna,</p>

  <p>jež ku stoupání možnost nepodává.</p>

  <p>&nbsp;</p>

  <p>Že v mramoru kol byla ozdobena</p>

  <p>tak bohatě, že ne Polyklet pouze,</p>

  <p>leč příroda by byla zahanbena;</p>

  <p>&nbsp;</p>

  <p>Ten anděl, jímž se lidstva pláč a nouze</p>

  <p>v mír věky vytoužený proměnily,</p>

  <p>po kletbě ráj že volný lidské touze,</p>

  <p>&nbsp;</p>

  <p>Tu před námi stál vtesán v mramor bílý,</p>

  <p>jak živ s posuňkem svojí tváře smavé,</p>

  <p>že obraz není mlčící, nás mýlí.</p>

  <p>&nbsp;</p>

  <p>Tu přísahal bys, právě říká Ave!</p>

  <p>neb ona také byla na obraze,</p>

  <p>jež otočila klíče k lásce pravé,</p>

  <p>&nbsp;</p>

  <p>A vytesáno měla v každém taze</p>

  <p>tak zjevně slovo: Ej, já dívka Páně!</p>

  <p>jak obraz z vosku. — „Ne jen v jedné dráze</p>

  <p>&nbsp;</p>

  <p>Má těkat oko a zde dlíti maně!“</p>

  <p>děl mistr sladký, — tam kde srdce tluče,</p>

  <p>on starostlivě ved’ mne po své straně. —</p>

  <p>&nbsp;</p>

  <p>I obrátil jsem obličej svůj ruče</p>

  <p>a na té straně zřel za svatou Pannou</p>

  <p>tím směrem, kde ty stanul jsi, můj vůdče,</p>

  <p>&nbsp;</p>

  <p>Událost jinou v mramor vytesanou;</p>

  <p>i obešel jsem tebe a blíž kročil,</p>

  <p>by očím byla zjevná každou stranou.</p>

  <p>&nbsp;</p>

  <p>Tam s býky vůz jsem vytesaný zočil</p>

  <p>a na něm archu svatou, před níž v žase</p>

  <p>pad’, nevolán kdo na pomoc jí skočil.</p>

  <p>&nbsp;</p>

  <p>A před ní zástup velký ubírá se</p>

  <p>ve sedmi sborech; jeden smysl hádal,</p>

  <p>že zpívají; že mlčí, druhý zase.</p>

  <p>&nbsp;</p>

  <p>A kadidla dým jednomu se vkrádal</p>

  <p>v čich z obrazu jak přízraku, že málem,</p>

  <p>zda „ne“ či „ano“, spor se tady spřádal.</p>

  <p>&nbsp;</p>

  <p>A před archou spěl v tanci okázalém</p>

  <p>a v pokoře Žalmista, mému zdání</p>

  <p>hned víc, hned méně zdál se býti králem.</p>

  <p>&nbsp;</p>

  <p>S paláce okna naproti se sklání</p>

  <p>hle, Michol, jeho žena, a zří na to</p>

  <p>ve zraku zármutek a pohrdání.</p>

  <p>&nbsp;</p>

  <p>Já hnul se, neb mé oko bylo jato</p>

  <p>zas novým dějem, zříti duch si stýskal,</p>

  <p>co za Micholou v mramor vrylo dláto.</p>

  <p>&nbsp;</p>

  <p>Tam římský kníže ve slávě se blýskal,</p>

  <p>jenž Řehoře tak dojal velkou ctností</p>

  <p>a proto velké vítězství mu získal.</p>

  <p>&nbsp;</p>

  <p>Zvěst o Trajana myslím útrpnosti:</p>

  <p>jak vdova ubohá mu uzdu jala</p>

  <p>ve horkých slzách, těžké ve starosti;</p>

  <p>&nbsp;</p>

  <p>Kol něho v hustém davu jízda stála,</p>

  <p>a zlatých orlů tíseň nad zástupy</p>

  <p>se lehkým větrů křídlem houpat zdála.</p>

  <p>&nbsp;</p>

  <p>A ubohá ta rozdělujíc tlupy:</p>

  <p>„Pro vraždu syna, děla, slyš mne, pane,</p>

  <p>čiň pomstu, slyš, jak srdce moje upí!“ —</p>

  <p>&nbsp;</p>

  <p>„Nuž čekej,“ zdálo se, že s rtů mu kane,</p>

  <p>„až navrátím se!“ Ona: „Neklam sebe,“ —</p>

  <p>mu pravila jak srdce bolem štvané.</p>

  <p>&nbsp;</p>

  <p>„Což nevrátíš-li se?“ — On: „Pomstí tebe</p>

  <p>pak nástupce můj.“ Ona v strasti, v boji:</p>

  <p>„Za cizí ctnost ti neodplatí nebe!“</p>

  <p>&nbsp;</p>

  <p>On: „Tož se potěš, nebo sluší svojí</p>

  <p>dostáti povinnosti, dál než kročím,</p>

  <p>tak spravedlnost chce, k ní se soucit pojí.“ —</p>

  <p>&nbsp;</p>

  <p>Ten, nového nic jehož není očím,</p>

  <p>nám viditelný tento hovor stavil,</p>

  <p>dřív neznámý, zde novinkou jej zočím.</p>

  <p>&nbsp;</p>

  <p>Co já se pilným prohlížením bavil</p>

  <p>těch vzorů pokory, za podívání</p>

  <p>jež k vůli Tvůrci stojí, Básník pravil:</p>

  <p>&nbsp;</p>

  <p>„Viz odtamtud, leč volným krokem, sklání</p>

  <p>se nový lid k nám, četné jsou to davy,</p>

  <p>snad řeknou, výš kde možné vstupování.“ —</p>

  <p>&nbsp;</p>

  <p>Můj zrak, jenž patření byl nedočkavý,</p>

  <p>jenž po novinkách dychtil každou chvíli,</p>

  <p>se nelenil obrátit dle té zprávy.</p>

  <p>&nbsp;</p>

  <p>Však nechtěl jsem, bys, čtenáři můj milý,</p>

  <p>zmdlel při svém dobrém předsevzetí, slyše,</p>

  <p>jak Bůh ždá, by zde dluh svůj zaplatili.</p>

  <p>&nbsp;</p>

  <p>Druh muky zde tě neděs, mysli spíše</p>

  <p>na následek; byť nejhůř zněl hlas soudu,</p>

  <p>nad poslední soud nemůže jít výše.</p>

  <p>&nbsp;</p>

  <p>Já začal: „Mistře, již v tom ženou proudu</p>

  <p>se k nám, v mém oku dobře-li se zračí,</p>

  <p>se nezdají být lidé lidských oudů.“</p>

  <p>&nbsp;</p>

  <p>On ke mně: „Pod svou mukou takto kráčí</p>

  <p>z nich každý skloněn; a mé oči samy</p>

  <p>též v sporu byly, kdo se to sem vláčí.</p>

  <p>&nbsp;</p>

  <p>Však upřeně hleď, tamo pod skalami</p>

  <p>co blíží se k nám, rozluštit hleď sobě,</p>

  <p>zříš, každý že se tepe, tak se zdá mi.“ —</p>

  <p>&nbsp;</p>

  <p>Ó bídní křesťané, ó lidé v mdlobě,</p>

  <p>již na zvrácené cesty spoléháte</p>

  <p>a zrakem ducha dlíte ve chorobě,</p>

  <p>&nbsp;</p>

  <p>Že bídní červi jsme, což nepoznáte,</p>

  <p>z nichž motýl andělský má teprv býti,</p>

  <p>jenž nahý vzlétá k spravedlnosti svaté?</p>

  <p>&nbsp;</p>

  <p>Nač nepřestává duch váš pýchou týti?</p>

  <p>Vždyť jste jen hmyz, který se v kuklích rojí,</p>

  <p>jen červ, který se nemůž’ utvořiti!</p>

  <p>&nbsp;</p>

  <p>Jak často figuru lze zřít, jež stojí,</p>

  <p>by strop neb střechu nesla tíží hlavy,</p>

  <p>a kolena až k hrudi tlačí svojí,</p>

  <p>&nbsp;</p>

  <p>Že z přeludu bol vzniknout může pravý</p>

  <p>v tom, kdo ji vidí; tak, co zrak můj stačí,</p>

  <p>já viděl ony blížiti se davy.</p>

  <p>&nbsp;</p>

  <p>Buď víc buď méně skroucen každý kráčí,</p>

  <p>dle tíže břemen svých ukláněj líce,</p>

  <p>však nejvíc trpělivý s tváří v pláči,</p>

  <p>&nbsp;</p>

  <p>Se zdálo, praví: „Nemohu již více!“</p>
</body>
</html>
