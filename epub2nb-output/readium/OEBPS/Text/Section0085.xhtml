<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv čtrnáctý</h3>

  <p>Od středu v kraj, od kraje v střed se voda&nbsp;</p>

  <p>ve oblé váse vždycky rozvlňuje,</p>

  <p>když zvenčí se neb z nitra náraz podá.</p>

  <p>&nbsp;</p>

  <p>To náhle v mysl moji sestupuje,</p>

  <p>co pravím, Tomášovo slavné žití</p>

  <p>co zatím zprávu svoji zakončuje.</p>

  <p>&nbsp;</p>

  <p>Tož k vůli podobnosti, jež tu svítí</p>

  <p>v tom, co děl on, co děla Beatrice,</p>

  <p>jež po něm takto začla hovořiti.</p>

  <p>&nbsp;</p>

  <p>„On neřekne, jaké jsou jeho chtíče</p>

  <p>ni myšlenkou, ač potřebou mu jesti</p>

  <p>se uchopiti jiné pravdy klíče.</p>

  <p>&nbsp;</p>

  <p>Rci jemu, světlo, ve kterém zří kvésti</p>

  <p>zde bytost vaši, zda potrvá s vámi</p>

  <p>a bude se tak do věčnosti nésti;</p>

  <p>&nbsp;</p>

  <p>A zůstane-li, časů proměnami</p>

  <p>co bude, až vy stanete se těly?</p>

  <p>zda neoslní zrak vám? Jako sami</p>

  <p>&nbsp;</p>

  <p>V ráz pádem plesu vyššího v rej smělý</p>

  <p>se rozháráni pustí tanečníci</p>

  <p>a ve smíchu zpěv začnou převeselý:</p>

  <p>&nbsp;</p>

  <p>Tak svaté kruhy, novou radost v líci,</p>

  <p>po zbožné řeči nové začly řady,</p>

  <p>rej veselý a píseň jásající.</p>

  <p>&nbsp;</p>

  <p>Kdo naříká si, že zmíráme tady,</p>

  <p>tam bychom žili, věru nepoznává</p>

  <p>té věčné rosy osvěživé chlady.</p>

  <p>&nbsp;</p>

  <p>Ten Jeden, Dva, Tři, jehož věčná sláva</p>

  <p>u věčné žití v Jednom, Dvou, Třech stále</p>

  <p>neobjatý ač vesmír obetkává,</p>

  <p>&nbsp;</p>

  <p>Byl třikrát chválen duchů ve chorále</p>

  <p>a s takým vděkem, takou melodií,</p>

  <p>jež každé cnosti stačila by k chvále.</p>

  <p>&nbsp;</p>

  <p>Z těch, v nejzářnějším světle co tu žijí,</p>

  <p>hlas skromný z menšího jsem slyšel kruhu</p>

  <p>jak Anděl asi mluvil ku Marii.</p>

  <p>&nbsp;</p>

  <p>„Jak dlouho bude trvat v rajském luhu</p>

  <p>ples čarovný, tak láska naše živá</p>

  <p>se bude v takou šatit zářnou duhu;</p>

  <p>&nbsp;</p>

  <p>Lesk její z lásky záře sílu mívá</p>

  <p>a láska z patření, to rozmáhá se</p>

  <p>co milosti nad zásluhu v ně splývá.</p>

  <p>&nbsp;</p>

  <p>Až slavně v svatém octneme se mase,</p>

  <p>pak naše bytost, jak je na se vloží,</p>

  <p>se zastkví dokonalá v celé kráse.</p>

  <p>&nbsp;</p>

  <p>Dar největšího dobra se v nás zmnoží,</p>

  <p>ač bez zásluhy máme je, mním světlo;</p>

  <p>jím schopni jsme pak patřit v světlo boží.</p>

  <p>&nbsp;</p>

  <p>Tím naše patření do hloubi zkvetlo,</p>

  <p>tím vzrůstá žár, který se na něm nítí,</p>

  <p>tím vzrostlo světlo, které s něho sletlo.</p>

  <p>&nbsp;</p>

  <p>A jako uhel, plamenem jenž svítí</p>

  <p>svým živým leskem plamen převyšuje,</p>

  <p>že v plamenech lze zřetelně jej zříti:</p>

  <p>&nbsp;</p>

  <p>Neméně paprsk, zde jenž vytryskuje,</p>

  <p>též převýšený bude těla leskem,</p>

  <p>jež nyní země stále zahaluje.</p>

  <p>&nbsp;</p>

  <p>A nebudeme znaveni tím bleskem,</p>

  <p>neb silní budou ústrojové těla,</p>

  <p>co snesou všecko, nebude nám steskem.“</p>

  <p>&nbsp;</p>

  <p>A v obou sborech svorná píseň děla</p>

  <p>jak na kyn jeden takým hlasem „Amen“,</p>

  <p>po mrtvém těle touha že v něm zněla.</p>

  <p>&nbsp;</p>

  <p>Ne pro sebe trysk tento něhy pramen,</p>

  <p>leč otcům, matkám a všem drahým dříve,</p>

  <p>než byli změněni v ten věčný plamen.</p>

  <p>&nbsp;</p>

  <p>A dokola hle v záři stejně živé</p>

  <p>lesk nový povstal nad leskem, jenž planul,</p>

  <p>jak obzor, když se jasní v tiši snivé.</p>

  <p>&nbsp;</p>

  <p>Když soumrak večerní ku zemi skanul,</p>

  <p>jak nové hvězdy náhle vystupují,</p>

  <p>zrak neví, zda jej přelud neovanul:</p>

  <p>&nbsp;</p>

  <p>Tak nové bytosti se vynořují</p>

  <p>a kol dvou kruhů jako do třetice</p>

  <p>ve nový kruh se točí a v něm plují.</p>

  <p>&nbsp;</p>

  <p>Svatého ducha pravá blýskavice</p>

  <p>jak náhle před můj zrak jsi předstoupila</p>

  <p>tak zářná, snésti nemoh jsem tě více!</p>

  <p>&nbsp;</p>

  <p>Leč Beatrice se mi objevila</p>

  <p>tak smavá, krásná, že jak jiným tady</p>

  <p>má pamět rovněž tomu nestačila.</p>

  <p>&nbsp;</p>

  <p>Jí oči moje nabyly zas vlády</p>

  <p>se pozvednout a ku vyššímu blahu&nbsp;</p>

  <p>jsem vznesen byl a v jiných duchů řady.</p>

  <p>&nbsp;</p>

  <p>Já cítil, na vyšší že stoup jsem dráhu,</p>

  <p>neb jasněj hvězda ta se usmívala</p>

  <p>a rudším světlem než na zemském prahu.</p>

  <p>&nbsp;</p>

  <p>A s celým srdcem, písní, která jala</p>

  <p>do sebe všecko, bohu dík jsem vzdával</p>

  <p>za novou milost, jež se na mně stala.</p>

  <p>&nbsp;</p>

  <p>Z mých ňader ještě plamenů těch nával</p>

  <p>se nevyrojil a já v duši cítil,</p>

  <p>kým blahem dar ten hruď mou obetkával.</p>

  <p>&nbsp;</p>

  <p>Neb velký lesk a rudý požár svítil</p>

  <p>a plála světla a paprsky dvojí:</p>

  <p>„jak Helie je zdobíš“, žas mne chytil.</p>

  <p>&nbsp;</p>

  <p>Jak v menších, větších světel vírném roji</p>

  <p>se mléčná dráha pne od polu k polu</p>

  <p>a mudrcům tak velkou starosť strojí –</p>

  <p>&nbsp;</p>

  <p>Tak v hloubi Marta vše ty svity spolu</p>

  <p>se pojily to svaté na znamení,</p>

  <p>jež tvoří kvadranty ve jednom kolu.</p>

  <p>&nbsp;</p>

  <p>Ta pamět má se vzpíná nad umění,</p>

  <p>neb na tom kříži tak plál světlý Kristus,</p>

  <p>že obraz lepší možno najít není.</p>

  <p>&nbsp;</p>

  <p>Leč kdo svůj vezme kříž a jde kam Kristus,</p>

  <p>ten omluví rád, co zamlčím právě,</p>

  <p>až v oné záři zjeví se mu Kristus.</p>

  <p>&nbsp;</p>

  <p>Od ruky k ruce, od paty až k hlavě</p>

  <p>se světla míhala, jak přecházela</p>

  <p>a srážela se, vytryskla vždy žhavě.</p>

  <p>&nbsp;</p>

  <p>Tak zvolna, rychle, částečně a zcela</p>

  <p>vždy v změně tvaru krátce aneb dlouze</p>

  <p>se prachu čára nad tvým zrakem chvěla</p>

  <p>&nbsp;</p>

  <p>Se pohybujíc v světla zlaté prouze,</p>

  <p>jíž proudí stín, jejž ku úkrytu svému</p>

  <p>si chytře člověk zřídil. A jak pouze</p>

  <p>&nbsp;</p>

  <p>Jen sladký hlahol sluchu zdivenému,</p>

  <p>jenž jednotlivé tony nerozlíší,</p>

  <p>zni ve souzvuku harf a houslí: V sněmu</p>

  <p>&nbsp;</p>

  <p>Těch světel, která plála v této říši,</p>

  <p>jsem slyšel hymnu, křížem slavně zněla,</p>

  <p>můj duch byl spit ač bez textu ji slyší.</p>

  <p>&nbsp;</p>

  <p>Za předmět jistě velkou chválu měla,</p>

  <p>neb „Vstaň a vítěz“ rozeznal jsem chvíli</p>

  <p>jak ten, kdo slyší, nechápe však zcela.</p>

  <p>&nbsp;</p>

  <p>I byl jsem tady takou láskou zpilý,</p>

  <p>že nenašel jsem věcí, v pouta sladčí</p>

  <p>jež byly by mne takto uvěznily!</p>

  <p>&nbsp;</p>

  <p>Mé slovo příliš daleko snad kráčí,</p>

  <p>když kladu níže ples těch svatých očí,</p>

  <p>jichž pohled jeden vší mé touze stačí.</p>

  <p>&nbsp;</p>

  <p>Kdo ale chápe, čím výš noha kročí,</p>

  <p>tím sily víc pečetě krásy mají</p>

  <p>a zrak můj pozděj ku oněm se stáčí;</p>

  <p>&nbsp;</p>

  <p>Ten omluví mne, proč se tady kaji,</p>

  <p>neb uvidí, má slova byla pravá,</p>

  <p>neb radost nemusí zde mlknout v taji;</p>

  <p>&nbsp;</p>

  <p>neb čím výš stoupá, tím se čistší stává.</p>
</body>
</html>
