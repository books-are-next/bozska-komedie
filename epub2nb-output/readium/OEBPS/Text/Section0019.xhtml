<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv patnáctý</h3>

  <p>Po jednom tvrdém kráčíme teď kraji,</p>

  <p>dým z říčky té se nad ním vznáší tmavý,</p>

  <p>čímž před ohněm tak proud i hráze hájí.</p>

  <p>&nbsp;</p>

  <p>Jak mezi Kadsandem a Briiggem staví</p>

  <p>si Flamští proti moři, jež se řítí,</p>

  <p>hráz, aby před ní proud ustoupil dravý;</p>

  <p>&nbsp;</p>

  <p>A podél Brenty jak lze hráze zříti,</p>

  <p>kterými Padovští své chrání villy,</p>

  <p>než Korutanské hory teplo cítí:</p>

  <p>&nbsp;</p>

  <p>Těm hrázím podobné též tyto byly,</p>

  <p>ač sotva výšku tu a tlouštku měly,</p>

  <p>ať číkoliv je ruce postavily.</p>

  <p>&nbsp;</p>

  <p>Od lesa tak jsme zatím dále spěli, že,</p>

  <p>kde on byl, jsem nemoh' rozeznati,</p>

  <p>i kdybych třeba obrátil se celý,</p>

  <p>&nbsp;</p>

  <p>Když duší dav zřím proti nám se bráti,</p>

  <p>tak podél hráze do cesty nám vběhly;</p>

  <p>jak nový měsíc když nevidíš pláti,</p>

  <p>&nbsp;</p>

  <p>Když večer dva se potkají, tak šlehly</p>

  <p>svým po nás zrakem; při tom brvy křiví,</p>

  <p>jak starý krejčí na ucho své jehly.</p>

  <p>&nbsp;</p>

  <p>A tato společnost co na nás civí,</p>

  <p>byl od jednoho poznán jsem, jenž táhnul</p>

  <p>mne za lem šatu křikna: „Jaké divy?"</p>

  <p>&nbsp;</p>

  <p>A ramenem svým on když po mně sáhnul,</p>

  <p>já v tahy popálené tváře této</p>

  <p>zrak upřev, ruku k jeho lícím nahnul,</p>

  <p>&nbsp;</p>

  <p>Jež, ač v nich množství jizev bylo vseto,</p>

  <p>přec poznati jej duchu nebránily,</p>

  <p>i pravil jsem: „Vy tady, ser Brunetto?"</p>

  <p>&nbsp;</p>

  <p>A on: „Snad bude vhod ti, synu milý,</p>

  <p>když s tebou půjde — tlum ať dále spěje —</p>

  <p>zpět Brunetto Latini malou chvíli?"</p>

  <p>&nbsp;</p>

  <p>Já k němu: „Zcela z duše mé se děje;</p>

  <p>i posadím se s vámi, jestli chcete,</p>

  <p>když ten, s nímž tady kráčím, tomu přeje." —</p>

  <p>&nbsp;</p>

  <p>„Ó synu!" děl, „kdo z této tísně kleté</p>

  <p>na chvilku zde se zastaví v svém chvatu,</p>

  <p>sto let pak leží, nechť jej oheň hněte.</p>

  <p>&nbsp;</p>

  <p>Jdi, půjdu vedle lemu tvého šatu,</p>

  <p>pak dohoním svůj zástup dosti záhy,</p>

  <p>jenž s pláčem pro svou věčnou muku lká tu."</p>

  <p>&nbsp;</p>

  <p>Já netroufal si dolů sejít s dráhy,</p>

  <p>bych vedle něho kráčel; hlavu schýle</p>

  <p>jsem šel jak člověk, jenž jde v úctě. „Blahý,</p>

  <p>&nbsp;</p>

  <p>On začal, jaký los neb štěstí milé</p>

  <p>před smrti tvé dnem dolů sem tě zove,</p>

  <p>kdo vede tě, že nemineš se cíle ?"</p>

  <p>&nbsp;</p>

  <p>„Tam v žití veselém," dím v řeči nové,</p>

  <p>„kdys v jednom lesním údolí jsem zbloudil,</p>

  <p>než splnili se mého žití dnové.</p>

  <p>&nbsp;</p>

  <p>Když včera ráno z něho jsem se loudil,</p>

  <p>při návratu mně bylo toho zříti,</p>

  <p>jenž tou mi cestou kráčet domů soudil."</p>

  <p>&nbsp;</p>

  <p>On: „Za hvězdou když půjdeš, jež ti svítí,</p>

  <p>tu nelze tobě přístav slávy minout,</p>

  <p>když správně v krásném znamenal jsem žití.</p>

  <p>&nbsp;</p>

  <p>A kdybych nemusil tak záhy zhynout,</p>

  <p>tak nebe vida tobě nakloněné,</p>

  <p>moh' dílu tvému odvahou jsem kynout;</p>

  <p>&nbsp;</p>

  <p>Však nevděčné to lidstvo zaslepené,</p>

  <p>jež z Fiesoly přišlo v dávné době</p>

  <p>a z hor má v sobě cos i od kamene,</p>

  <p>&nbsp;</p>

  <p>Za dobré tvé se vrahem stane tobě,</p>

  <p>a právem, nebo nesluší se, fíku</p>

  <p>plod sladký v hořkém trní myslit sobě.</p>

  <p>&nbsp;</p>

  <p>Báj zve je rodem slepých smrtelníků,</p>

  <p>v němž lakota, pych, závisť nepřestává,</p>

  <p>hleď brzy jejich odříkat se zvyků.</p>

  <p>&nbsp;</p>

  <p>V tvém osudu je pro tě taká sláva,</p>

  <p>že obě strany budou tebe lačné,</p>

  <p>leč daleko od zobce bude tráva.</p>

  <p>&nbsp;</p>

  <p>Zvěř Fiesolská nechť v své zlobě mračné</p>

  <p>se zdupe na stlaní, ať nepohrobí</p>

  <p>květ v hnojišti svém, jestli klíčit začne,</p>

  <p>&nbsp;</p>

  <p>V němž objeví se símě svaté z doby</p>

  <p>těch Římanů, již na těch místech zbyli,</p>

  <p>kdy založeno hnízdo také zloby." —</p>

  <p>&nbsp;</p>

  <p>„Byť tužby mé se zcela vyplnily,"</p>

  <p>já děl: „vy byste lidské těla svazky</p>

  <p>byl ještě neopustil, mistře milý!</p>

  <p>&nbsp;</p>

  <p>Neb tkví v mém duchu obraz vaší lásky</p>

  <p>ten otcovský a drahý, nenadále</p>

  <p>jenž se mnou sdílel ony blahé zkazky,</p>

  <p>&nbsp;</p>

  <p>Jak zvěčňuje se v žití člověk stále,</p>

  <p>jak drahé mi to, vždycky zvěstovati</p>

  <p>chci, dokud budu živ, ku vaší chvále.</p>

  <p>&nbsp;</p>

  <p>Co o mém žití jste mi řek', chci psáti</p>

  <p>a s druhým výrokem dám jedné paní,</p>

  <p>jež, až k ní přijdu, smysl bude znáti.</p>

  <p>&nbsp;</p>

  <p>To, byste věděl, jediné mám přání,</p>

  <p>že v každý los chci vzdát se bez prodlení,</p>

  <p>jen svědomí když bez viny se chrání.</p>

  <p>&nbsp;</p>

  <p>Ten závdavek mým uším nový není,</p>

  <p>nechť lopatou svou jak chce sedlák mává</p>

  <p>a Fortuna své kolo, jak chce, mění."</p>

  <p>&nbsp;</p>

  <p>Tu mistr můj se obrátil, kde pravá</p>

  <p>je strana tváře, na mne zrak svůj stavil</p>

  <p>řka: „Dobře slyšel ten, kdo pozor dává."</p>

  <p>&nbsp;</p>

  <p>A dále jda jsem hovorem se bavil</p>

  <p>a ptal se Brunetta, kdo z druhů jeho</p>

  <p>jsou největší a nejznámější':' Pravil:</p>

  <p>&nbsp;</p>

  <p>„Ač slušno je, z nich znáti některého,</p>

  <p>však jiné zamlčet se lepší zdá mi;</p>

  <p>čas překáží, bys dozvěděl se všeho.</p>

  <p>&nbsp;</p>

  <p>Věz, celkem většinou jsou kněží známí</p>

  <p>a učenci, svět druhdy znal jich slávu,</p>

  <p>a hříchem tím se poskvrnili sami.</p>

  <p>&nbsp;</p>

  <p>Zde Priscian jde v středu toho davu,</p>

  <p>z Accorsy František; tvá touha žárná</p>

  <p>když poznat žádá větší hnusnost mravů,</p>

  <p>&nbsp;</p>

  <p>Moh' viděti jsi toho též, jejž z Arna</p>

  <p>k Bacchilionu poslal Sluha sluhů,</p>

  <p>kde ochablé své čivy složil, stárna.</p>

  <p>&nbsp;</p>

  <p>I o jiných bych mluvil z toho kruhu,</p>

  <p>leč pouť i hovor nemůž' trvat déle,</p>

  <p>zřímť nový kouř z písčitých stoupat luhů.</p>

  <p>&nbsp;</p>

  <p>Lid, s nímž se nesmím sejít, jde;</p>

  <p>nuž vřele chci „Poklad" svůj ti ještě poručiti,</p>

  <p>víc nežádám si, neb v něm žiju cele."</p>

  <p>&nbsp;</p>

  <p>Pak obrátil se a z těch zdál se býti,</p>

  <p>o sukno zelené již běhávají</p>

  <p>ve Veroně a v závody se řítí,</p>

  <p>&nbsp;</p>

  <p>Však ne co ztrácejí, leč vyhrávají.</p>
</body>
</html>
