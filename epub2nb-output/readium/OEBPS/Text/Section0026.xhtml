<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv dvacátý druhý</h3>

  <p>Já viděl leckdy jezdce v útok hnáti,</p>

  <p>na pochodu, neb ku přehlídce jíti,</p>

  <p>a často k spáse své se v útěk dáti;</p>

  <p>&nbsp;</p>

  <p>Já, Aretinští, vaší zemí hřmíti</p>

  <p>jsem viděl tlupy divých námezdníků,</p>

  <p>rej zatáčet a v turnajích se bíti.</p>

  <p>&nbsp;</p>

  <p>Hned ve poplachu zvonů, hned v trub ryku,</p>

  <p>ve bubnů víru, dle signálů z hradů,</p>

  <p>tu podle našich, tu dle cizích zvyků:</p>

  <p>&nbsp;</p>

  <p>Však nezřel jsem v šalmaje také spádu</p>

  <p>se bráti jezdce s pěší hotovostí,</p>

  <p>ni podle hvězd či břehů lodí řadu.</p>

  <p>&nbsp;</p>

  <p>S desíti ďábly — hrozná společnosti! —</p>

  <p>jsme kráčeli; však v chrámě se svatými,</p>

  <p>a s pijáky se v krčmě moudrý hostí.</p>

  <p>&nbsp;</p>

  <p>Jen na tůň smolnou zraky upřenými</p>

  <p>jsem zřel, s tím dychtě seznámit se luhem</p>

  <p>a s obyvateli v něm hořícími.</p>

  <p>&nbsp;</p>

  <p>Jak delfíni, jenž hřbetu svého pruhem</p>

  <p>jsou plavcům znamením, by pozor dali</p>

  <p>a zachránili loď svou y boji tuhém:</p>

  <p>&nbsp;</p>

  <p>Tak, by si ulehčili, ukázali</p>

  <p>čas ob čas hříšníci ze smoly záda,</p>

  <p>je rychlej, než se blýská, ukrývali.</p>

  <p>&nbsp;</p>

  <p>Jak vod na kraji u příkopů řada</p>

  <p>žab s vystrčenou pouze hubou vstává,</p>

  <p>však břicho s nohami jim v bahno padá:</p>

  <p>&nbsp;</p>

  <p>Po obou stranách hříšníků tak vřava</p>

  <p>se tiskla, Chlupáče však sotva zřeli,</p>

  <p>hned zhltila je smolná tůně žhavá.</p>

  <p>&nbsp;</p>

  <p>Já viděl jsem a posud mne to želí,</p>

  <p>jak čekal jeden, jako žába zbývá,</p>

  <p>co druhá skokem plaše od ní střelí.</p>

  <p>&nbsp;</p>

  <p>Psídráp, jenž nejblíž na něho se dívá,</p>

  <p>v ráz vidlí chyť vlas jeho nasmolený,</p>

  <p>jej vytáh', že byl jako vydra divá.</p>

  <p>&nbsp;</p>

  <p>Já seznámen byl s všemi jejich jmeny,</p>

  <p>já pozor dával, když se jmenovali</p>

  <p>a všim' si, kdo byl z ďáblů vyvolený. —</p>

  <p>&nbsp;</p>

  <p>„Hleď, Ohniváči, by v hřbet jeho vťaly</p>

  <p>se drápy tvé, bys kůži sedřel jemu!" —</p>

  <p>Tak zatracenci všickni v spolku řvali.</p>

  <p>&nbsp;</p>

  <p>A já: „O mistře, lze-li zvědavému</p>

  <p>dát zprávu, vyšetř, kdo ten bídný zde je,</p>

  <p>jenž padl v ruce nepříteli svému!"</p>

  <p>&nbsp;</p>

  <p>Na slova ta hned k jeho boku spěje</p>

  <p>a ptá se, odkud jest, můj mistr sladký.</p>

  <p>„Jsem z Navarry a dobře se mi děje!</p>

  <p>&nbsp;</p>

  <p>Já sluhou pána stal se péčí matky,</p>

  <p>jež zrodila mne otci ničemníku,</p>

  <p>jenž zmařil sebe a vše svoje statky.</p>

  <p>&nbsp;</p>

  <p>Z Tebalda krále byl jsem služebníků,</p>

  <p>tak přijímal jsem různá podplacení,</p>

  <p>že nyní pykám v ohni tom a křiku."</p>

  <p>&nbsp;</p>

  <p>A Štětináč, jenž z tlamy svojí cení</p>

  <p>na každé straně tesák jako prase,</p>

  <p>jak trhá, ukázal mu bez prodlení.</p>

  <p>&nbsp;</p>

  <p>Myš mezi kočky dravé dostala se,</p>

  <p>neb Chlupáč ten ho sevřel v svoje páže.</p>

  <p>„Co držím jej, vy stůjte," pravil zase.</p>

  <p>&nbsp;</p>

  <p>A k mistru tváří obrátiv se káže:</p>

  <p>„Víc chceš-li zvědět, než ho jiný zmydlí,</p>

  <p>hleď pospíšit, ať jazyk tvůj se táže."</p>

  <p>&nbsp;</p>

  <p>A mistr: „Neznáš z lotrů, kteří bydlí</p>

  <p>ve smole, jednoho z nich Latiníka?" —</p>

  <p>„O, nebál bych se spárů teď a vidlí,</p>

  <p>&nbsp;</p>

  <p>Bych potopen s ním ještě byl," — on vzlyká,</p>

  <p>„byl soused země té, před malou chvílí</p>

  <p>já opustil jsem toho nešťastníka."</p>

  <p>&nbsp;</p>

  <p>A Nachomour: „Dost mučeni jsme byli tvým</p>

  <p>hovorem;" a v páže ťal jej hákem,</p>

  <p>strh' masa kus, že kosti mu jen zbyly.</p>

  <p>&nbsp;</p>

  <p>A Tlamadračí chtěl též svým tesákem</p>

  <p>jej v nohy štípnout, desátník mu hrání,</p>

  <p>se ohrátiv je hněvným změřil zrakem.</p>

  <p>&nbsp;</p>

  <p>Když ztišili se trochu, bez meškání</p>

  <p>můj vůdce toho tázati se strojí,</p>

  <p>jenž na svou ránu patřil v zadumání.</p>

  <p>&nbsp;</p>

  <p>„Kdo onen byl, o němž díš, k škodě svojí</p>

  <p>že's opustil jej, abys k břehu pálil?"</p>

  <p>On: „Bratr Gomita ve smole stojí,</p>

  <p>&nbsp;</p>

  <p>Ten z Gallury, lsti nádoba, ten šálil,</p>

  <p>v své ruce on měl svého pána vrahy,</p>

  <p>tak jednal s nimi, že si každý chválil.</p>

  <p>&nbsp;</p>

  <p>Bral peníze, brát roh, je nechal záhy,</p>

  <p>jak říká sám, a každém ve úřadu</p>

  <p>byl lichvář malé ne, vsak pravé váhy.</p>

  <p>&nbsp;</p>

  <p>S ním Michal Zanche z Logodoru zradu</p>

  <p>svou pyká, jazyk jejich neumdlívá,</p>

  <p>o Sardinii stálou mají svádu.</p>

  <p>&nbsp;</p>

  <p>Však běda mi! ten tesáky mi kývá,</p>

  <p>víc mluvil bych, však velký strach mne schvátil,</p>

  <p>by rozškrábal mi hřbet, se na mne dívá."</p>

  <p>&nbsp;</p>

  <p>Leč k Netopýru Chlupáč se obrátil:</p>

  <p>„Jen kliď se stranou, ptáče zlé a kleté!"</p>

  <p>Ten kroutil zrakem a se k ráně katil.</p>

  <p>&nbsp;</p>

  <p>„Když Toskánské a Lombardské zřít chcete</p>

  <p>neb slyšet," — začal s tváří polekanou, —</p>

  <p>„je zavolám a přijdou, když je zvete.</p>

  <p>&nbsp;</p>

  <p>Však Zléspáry nechť stoupí trochu stranou,</p>

  <p>by nemusili bát se jejich vzteku,</p>

  <p>já na tom místě usednu, jak stanou</p>

  <p>&nbsp;</p>

  <p>Zde před tvou tváří, sedm přijde reků,</p>

  <p>jak zapískám, to naším je zde zvykem,</p>

  <p>když někdo opustit chce smolnou řeku."</p>

  <p>&nbsp;</p>

  <p>Tu Šilhoun zveď svůj čumák a pak s křikem</p>

  <p>děl k druhým: „Slyšte, co si smyslil lstivě,</p>

  <p>by uvrhnout se mohl dolů mžikem."</p>

  <p>&nbsp;</p>

  <p>Ten, úskoků jenž pln byl, pravil lživě:</p>

  <p>„Jsem příliš zlý, bych druhům neupravil</p>

  <p>zde větší bol a větší muky chtivě."</p>

  <p>&nbsp;</p>

  <p>Leč Kradoplaz se nezdržel a pravil</p>

  <p>k těm ostatním: „Když pohroužíš se dolů,</p>

  <p>věř, tryskem běže bych se nezastavil,</p>

  <p>&nbsp;</p>

  <p>Leč křídly bije přeletěl bych smolu;</p>

  <p>nuž, pojďme dolů, břeh nám bude štítem,</p>

  <p>zda zmůžeš víc, ať zříme, než my spolu!"</p>

  <p>&nbsp;</p>

  <p>Ó čtenáři, žert nový uzříš, v hbitém</p>

  <p>hned kynu všickni obrátili oči,</p>

  <p>ten nejdřív, jenž se vzpíral v hněvu lítém.</p>

  <p>&nbsp;</p>

  <p>Tu vhodnou chvíli Navarrský jak zočí,</p>

  <p>O zem své paty opře a se řítí,</p>

  <p>a překaziv jich záměr v tůni skočí.</p>

  <p>&nbsp;</p>

  <p>Tu každý z ďáblů svoji chybu cítí,</p>

  <p>však nejvíc ten, jenž chyby té byl vinou,</p>

  <p>i skočil za ním řka: „Má dlaň tě chytí!"</p>

  <p>&nbsp;</p>

  <p>Však darmo křídla jeho v před se šinou,</p>

  <p>by strach předstihla, padl v hloubi plesa,</p>

  <p>ďas povztyčil hruď, peruť zvedna stinnou.</p>

  <p>&nbsp;</p>

  <p>Ne jinak do vod náhle kachna klesá,</p>

  <p>když sokol blíží se, ten zpět se vrátí</p>

  <p>se v mraky hněvný zmdleným křídlem nesa.</p>

  <p>&nbsp;</p>

  <p>Nad kouskem tímto Jíníšlap se katí,</p>

  <p>jej zdrží, aby onen prchl, chtěje,</p>

  <p>by nový spor moh' mezi nimi vzpláti.</p>

  <p>&nbsp;</p>

  <p>Jak podvodník se vnořil do peřeje,</p>

  <p>hned proti druhu obrátil své spáry,</p>

  <p>s ním nad tůní se do křížku dát spěje.</p>

  <p>&nbsp;</p>

  <p>Leč tento ostrodrápý ostříž starý</p>

  <p>se v něho zaťal, tak že spadli dolů</p>

  <p>v střed smolné tůně, mezi vroucí žáry.</p>

  <p>&nbsp;</p>

  <p>To schladilo jich žár, leč ze plápolu</p>

  <p>výš povzlétnouti — marné namáhání!</p>

  <p>Tak obě křídla slepila se v smolu.</p>

  <p>&nbsp;</p>

  <p>Tu soudruhům svým ihned Chlupáč v lání</p>

  <p>dal rozkaz, by se s druhé strany brali</p>

  <p>sem čtyři s háky. Na to rozkázání</p>

  <p>&nbsp;</p>

  <p>S míst svojich s každé strany háky vzpjali</p>

  <p>k těm, kteří v smůle zalepeni byli</p>

  <p>a pod kůrou zpol uvaření lkali:</p>

  <p>&nbsp;</p>

  <p>A při té práci my je opustili.</p>
</body>
</html>
