<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}

  p.sgc-3 {text-indent: 0px; margin-top: 0px; margin-right: 0px; margin-bottom: 0px; margin-left: 0px;}
  /*]]>*/
  </style>
</head>

<body>
  <h3 class="sgc-2" id="heading_id_36">Zpěv třicátý druhý</h3>

  <p>Tak pevně upřené mé byly zraky,</p>

  <p>svon žízeň desíti let ukojiti,</p>

  <p>že ostatní mé smysly jaly mraky.</p>

  <p>&nbsp;</p>

  <p>Na stranách všech dokola zřím se tmíti</p>

  <p>zeď lhostejnosti, její úsměv svatý</p>

  <p>tak ovábí mne zas starou svojí sítí.</p>

  <p>&nbsp;</p>

  <p>Tu násilně obrácen zrak můj vzňatý</p>

  <p>od těchto Bohyň ku levému boku,</p>

  <p>neb jedna děla: Jsi až mnoho jatý.</p>

  <p>&nbsp;</p>

  <p>A onen stav, jenž nastává vždy v oku,</p>

  <p>když příliš slunce záře v hloubku vnikla,</p>

  <p>tmu na chvíli stlal v ústret mému kroku.</p>

  <p>&nbsp;</p>

  <p>A zřítelnice na málo když zvykla,</p>

  <p>(dím na málo s tím mnohým v porovnání,</p>

  <p>zkad násilím se odtrhla), již znikla</p>

  <p>&nbsp;</p>

  <p>Ta řada svatá mně po pravé skráni</p>

  <p>jdouc průvodem a majíc v čele svity</p>

  <p>těch sedmi světel a též slunce plání.</p>

  <p>&nbsp;</p>

  <p>Jak otáčí se voj pod svými štíty,</p>

  <p>když s praporem se zachrániti práhne,</p>

  <p>než změní cesty směr mu vůdce hbitý:</p>

  <p>&nbsp;</p>

  <p>Tak přední tlum svatého sboru táhne,</p>

  <p>a přešel kolem nás dřív mnohem, vojí</p>

  <p>než svatý vůz se k další cestě nahne.</p>

  <p>&nbsp;</p>

  <p>Zas paní u kol našly službu svoji,</p>

  <p>Noh táh své svaté břímě svatým luhem,</p>

  <p>ni pérem nezachvěl; jež v Lethy zdroji</p>

  <p>&nbsp;</p>

  <p>Mne koupala, šla se Statiem, druhem,</p>

  <p>a se mnou v stopách toho kola, které</p>

  <p>blíž osy menším vždy se točí kruhem.</p>

  <p>&nbsp;</p>

  <p>Tím starým lesem naše pouť se bere,</p>

  <p>jenž zpust, že Eva hadu uvěřila;</p>

  <p>v krok andělské nám zněly písně steré.</p>

  <p>&nbsp;</p>

  <p>Na trojí dostřel šípu postoupila</p>

  <p>již cesta naše vozu ve průvodu,</p>

  <p>když Beatrice s něho sestoupila.</p>

  <p>&nbsp;</p>

  <p>V tom Adam! zněl hlas šírém po obvodu,</p>

  <p>a všecko hrnulo se k stromu v sboru,</p>

  <p>jenž na snětích byl bez listů i plodů,</p>

  <p>&nbsp;</p>

  <p>A vrchol jeho, který ve prostoru</p>

  <p>víc místa zabírá, čím výše pne se,</p>

  <p>by sotva rovna našel v Indském boru.</p>

  <p>&nbsp;</p>

  <p>Zdar Nohu tobě, který v tomto lese</p>

  <p>neurveš z dřeva, jež sladkou chuť dává,</p>

  <p>však svíjení se v prachu břichu nese!</p>

  <p>&nbsp;</p>

  <p>Tak stromu kolem dav ten provolává</p>

  <p>se kolem stavě; dí Noh rodem dvojí:</p>

  <p>„Tak zachová se síně všeho práva“ —</p>

  <p>&nbsp;</p>

  <p>A obrácen k té, jež ho táhla, voji,</p>

  <p>jej přivlíknul k ovdovělému kmeni</p>

  <p>jej přivázav, zkad on měl látku svoji.</p>

  <p>&nbsp;</p>

  <p>Jak naše rostliny, když slunce denní</p>

  <p>své velké světlo s oním světlem mísí,</p>

  <p>jež padá s hvězd za Lososem, se změní</p>

  <p>&nbsp;</p>

  <p>A vypučí zas, v barvě své se vzkřísí,</p>

  <p>než slunce opět ve souhvězdí jiném</p>

  <p>své oře zapřáhne, strom holý kdysi</p>

  <p>&nbsp;</p>

  <p>Teď omládna se zaskvěl v listí stinném,</p>

  <p>ne růžemi leč fialkami spíše</p>

  <p>plál dříve pustý, sirý, jedním kynem.</p>

  <p>&nbsp;</p>

  <p>V tom sladký hymnus celý háj kol dýše,</p>

  <p>jejž nechápal jsem, nezpívá se v žití,</p>

  <p>jej ke konci jsem nesnes, jak zněl s výše.</p>

  <p>&nbsp;</p>

  <p>Bych popsat moh’, jak v spánek skonejšiti</p>

  <p>se daly oči při Syringy lkání,</p>

  <p>jež musily to draze zaplatiti,</p>

  <p>&nbsp;</p>

  <p>Jak malíř vzor má při svém malování,</p>

  <p>já maloval bych, jak mne zmohlo snění,</p>

  <p>leč jinému to nechám namáhání.</p>

  <p>&nbsp;</p>

  <p>Můj zpěv nechť líčí moje probuzení,</p>

  <p>dím: — „Tmavý závoj snů mi strhla záře, —“</p>

  <p>a hlas: „Co děláš? Vstaň!“ — V tom okamžení</p>

  <p>&nbsp;</p>

  <p>Jak, aby zhlédli strom ten květy smavý,</p>

  <p>rty Andělů po jehož prahnou maně</p>

  <p>a který v nebi věčný sňatek slaví,</p>

  <p>&nbsp;</p>

  <p>Jan, Petr, Jakub jednou slovem Páně,</p>

  <p>jímž spánek větší často byl již ztracen,</p>

  <p>se opět zbudili, na každé straně</p>

  <p>&nbsp;</p>

  <p>Pak viděli, že spolek jejich zkrácen,</p>

  <p>o Mojžíše a Eliáše, Krista</p>

  <p>šat spatřili jak proměněním zvrácen.</p>

  <p>&nbsp;</p>

  <p>Já zbudil se a nade mnou ta čistá</p>

  <p>a zbožná stála, která kroky moje</p>

  <p>u řeky vedla jako hvězda jistá.</p>

  <p>&nbsp;</p>

  <p>„— Kde Beatrice, prosím?“ — děl jsem, boje</p>

  <p>zas cítě žalu. — „Tam u stromu paty</p>

  <p>viz, v svěžím listí sedí, kol ní roje</p>

  <p>&nbsp;</p>

  <p>Jsou družek jejích, a ten zástup svatý</p>

  <p>dál za Nohem se béře k nebi v směru,</p>

  <p>zpěv jeho hlubší, sladší notou vzňatý. —“</p>

  <p>&nbsp;</p>

  <p>Co ještě dále řekla, nevím věru,</p>

  <p>neb pouze k té jsem vzpínal oči snivé,</p>

  <p>jíž ostatní vše splývalo mi v šeru.</p>

  <p>&nbsp;</p>

  <p>Na pravé zemi dlela v kráse tklivé</p>

  <p>jsouc tomu vozu svatou tady stráží,</p>

  <p>jejž ku stromu zde Noh přivázal dříve.</p>

  <p>&nbsp;</p>

  <p>Kol sedělo nymf sedm, zrak můj blaží,</p>

  <p>jich rukou lampy, na jichž stálé plání</p>

  <p>nižádný světa vítr nenaráží.</p>

  <p>&nbsp;</p>

  <p>Zde, cizinče, víc nebude ti stání,</p>

  <p>ty občanem se staneš toho Říma,</p>

  <p>kde Kristus Říman má své panování.</p>

  <p>&nbsp;</p>

  <p>Ku blahu světa, jejž zlo ve jho třímá,</p>

  <p>teď na vůz hleď a napiš všecko v písni,</p>

  <p>co viděl tady očima jsi svýma.</p>

  <p>&nbsp;</p>

  <p>Tak Beatrice. Já, kterého tísní</p>

  <p>cit pokory, jí u nohou se díval,</p>

  <p>mí smyslové, kam chtěla, byli přísní.</p>

  <p>&nbsp;</p>

  <p>Hle, rychlým spádem nikdy tak nesplýval</p>

  <p>v důl s mraků oheň, když z onoho kraje,</p>

  <p>jenž nejzazší k nám, padá deště příval,</p>

  <p>&nbsp;</p>

  <p>Jak ptáka Zeva vidím, přilétaje</p>

  <p>již přes strom letí a rve kůru z něho,</p>

  <p>ne nový list a květ jen strhávaje,</p>

  <p>&nbsp;</p>

  <p>Leč do vozu se pouští posvátného,</p>

  <p>jej raní, že se zatřás, jak loď padá,</p>

  <p>hned sem hned tam po vání větru zlého.</p>

  <p>&nbsp;</p>

  <p>Pak zřel jsem v lůno vozu, kterak vkrádá</p>

  <p>se slídná liška, která ve svém žití</p>

  <p>nezvěděla, co dobré pastvy vnada.</p>

  <p>&nbsp;</p>

  <p>Leč zlo jí vytýkajíc postrach nítí</p>

  <p>v ní moje paní, že jak dovolily</p>

  <p>bez masa kosti, hned se v útěk řítí.</p>

  <p>&nbsp;</p>

  <p>Pak orla zřel jsem, jak sek vozu chýlí,</p>

  <p>a sletěl naň, sed’ v lůno jeho, peří</p>

  <p>pak odlétaje střás’ tam se vší síly.</p>

  <p>&nbsp;</p>

  <p>Jak z ňader, v nichž trud s bolestí se měří,</p>

  <p>tak s nebe zazněl hlas: Má lodi malá,</p>

  <p>jak obtížená jsi a jakou sběří!</p>

  <p>&nbsp;</p>

  <p>Pod koly potom zem se pukat zdála,</p>

  <p>drak vyšel z hloubi, ocas hodil na zem</p>

  <p>a protkl vůz, až duše má se bála.</p>

  <p>&nbsp;</p>

  <p>Jak vosa žihadlo své vtáhne rázem,</p>

  <p>on stočil ohon, v útok dal se divý</p>

  <p>kus půdy odnášeje; za tím plazem</p>

  <p>&nbsp;</p>

  <p>Jak čerstvou zem luk čaloun kryje živý,</p>

  <p>tak peří kolem hned se rozházelo,</p>

  <p>jež úmysl snad poskyt’ dobrotivý,</p>

  <p>&nbsp;</p>

  <p>Na voj a kola v takém letu spělo</p>

  <p>kol peří v čase kratším, nežli dvojí</p>

  <p>se retů pouto k vzdechu otevřelo.</p>

  <p>&nbsp;</p>

  <p>Tak proměněn vůz svatý zde teď stojí,</p>

  <p>a z dílů jeho náhle trčí hlavy</p>

  <p>z všech koutů čtyři, tři pak ještě k voji.</p>

  <p>&nbsp;</p>

  <p>Jak volské rohy z těchto čněly dravy,</p>

  <p>a první roh jen prostřed čela měly,</p>

  <p>ba nebyl viděn taký netvor žravý.</p>

  <p>&nbsp;</p>

  <p>A pevně na skále jak hrad ční ztmělý,</p>

  <p>tak na něm nevěstku jsem viděl, stále</p>

  <p>kol nestydaté oči její spěly.</p>

  <p>&nbsp;</p>

  <p>By nikdo nevzal mu ji nenadále,</p>

  <p>zrak obra po pravici státi zočí,</p>

  <p>s nímž líbala se často; že pak v mále</p>

  <p>&nbsp;</p>

  <p>Své chlipné zraky také na mne točí,</p>

  <p>ten divý milenec ji tak sbil celou,</p>

  <p>že všady rány zřely na ní oči.</p>

  <p>&nbsp;</p>

  <p>Pak duši maje vztekem rozkypělou,</p>

  <p>odvázal potvoru a v honu hbitém</p>

  <p>ji ihned hnal pod lesa klenbu ztmělou,</p>

  <p>&nbsp;</p>

  <p>A před oběma stal se mi tak štítem.</p>
</body>
</html>
