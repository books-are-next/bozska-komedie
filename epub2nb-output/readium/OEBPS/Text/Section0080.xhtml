<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv devátý</h3>

  <p>Když sličná Clemenzo tvůj Karel vlídný</p>

  <p>mne osvítil, jal se mi vyprávěti,</p>

  <p>ký jeho rod klam očekává bídný,</p>

  <p>&nbsp;</p>

  <p>A pravil: „Mlč, nech čas ať dále letí,</p>

  <p>víc říci nemoha, než: škodě vaší</p>

  <p>pláč spravedlivý přijde ve zápětí.“</p>

  <p>&nbsp;</p>

  <p>Juž svaté světlo toto nazpět snáší</p>

  <p>se do Slunce, které je plní celé,</p>

  <p>jak v dobro, které každou touhu plaší.</p>

  <p>&nbsp;</p>

  <p>Ó duše podvedené, zdivočelé,</p>

  <p>to dobro necháváte a své čelo</p>

  <p>jen ku marnostem obracíte směle.</p>

  <p>&nbsp;</p>

  <p>V tom ejhle, světlo jiné hbitě spělo</p>

  <p>mně naproti a v jeho zářném plání</p>

  <p>jsem četl, že mně zalíbit se chtělo.</p>

  <p>&nbsp;</p>

  <p>A jako dříve oči mojí paní,</p>

  <p>že tkvěly na mně, zjistily mi zase</p>

  <p>svým souhlasem, bych pronesl svá přání.</p>

  <p>&nbsp;</p>

  <p>„Kéž touho mou bys v krátkém splnil čase</p>

  <p>ó duchu šťastný, důkaz dej mi záhy,</p>

  <p>má myšlenka že v tvém se zhlíží jase!“</p>

  <p>&nbsp;</p>

  <p>A světlo neznámé, v němž zřel jsem tahy</p>

  <p>z dna hloubky, v které zpívalo, hned ke mně</p>

  <p>to dělo jak ten, kdo jest dobrem blahý.</p>

  <p>&nbsp;</p>

  <p>„Ve oné části Italské zlé země,</p>

  <p>jíž Rialto a Brenta hranicemi</p>

  <p>a zdroje Piave, tam zvedá jemně</p>

  <p>&nbsp;</p>

  <p>Se malý vršek, s něhož znána všemi</p>

  <p>se vyřítila pochodeň kdys žhavá,</p>

  <p>škod nadělala mnoho celé zemi.</p>

  <p>&nbsp;</p>

  <p>Týž kořen zrodil ji i mne, dí smavá,</p>

  <p>Cunizza slula jsem, zde planu v zdobě,</p>

  <p>neb této hvězdy přemohla mne sláva.</p>

  <p>&nbsp;</p>

  <p>Svůj osud více nevyčítám sobě,</p>

  <p>jej odpouštím si, nezříš bol v mé tváři,</p>

  <p>což těžko chápe váš lid ve své mdlobě.</p>

  <p>&nbsp;</p>

  <p>Ten drahokam, který tak luzně září</p>

  <p>na našem nebi a mně nejblíž svítí,</p>

  <p>má velkou slávu, která, než se zmaří,</p>

  <p>&nbsp;</p>

  <p>Věk pětkráte se musí obnoviti;</p>

  <p>viz, jak má člověk toužit vyniknouti,</p>

  <p>by po prvním mu druhé vzešlo žití.</p>

  <p>&nbsp;</p>

  <p>To necítí však lid ten na své pouti,</p>

  <p>jejž Tagliamento s Adiží objímá,</p>

  <p>jenž, byť i kárán, pramálo se rmoutí.</p>

  <p>&nbsp;</p>

  <p>Vsak Padova že zbarví zdroj, jenž hřímá</p>

  <p>kol Vicenzy, ta jistě přijde chvíle,</p>

  <p>neb všecken národ tvrdošíjně dřímá.</p>

  <p>&nbsp;</p>

  <p>A kde se draží Cagnano a Sile,</p>

  <p>tam hlavu, vládna v pýše, jeden zvedá,</p>

  <p>že chytit jej, síť tká juž lidská píle.</p>

  <p>&nbsp;</p>

  <p>A věrolomnost kněze svého, běda,</p>

  <p>opláče Feltro, tak po hříchu bažil,</p>

  <p>že Malta horšímu víc místa nedá.</p>

  <p>&nbsp;</p>

  <p>A vanu věru bych se najít snažil,</p>

  <p>kam Ferrarských krev stekla by jak splavem,</p>

  <p>a zmdlel by, po uncích jenž by ji vážil.</p>

  <p>&nbsp;</p>

  <p>Tu krev, již dobrý kněz ten rozdá právem,</p>

  <p>že věrným zůstává své straně kleté</p>

  <p>a dar ten půjde v souhlas s vaším mravem.</p>

  <p>&nbsp;</p>

  <p>Jsou zrcadla tam, které trůny zvete,</p>

  <p>zkad kyne vstříc nám bůh, jenž všech je sudí,</p>

  <p>čím správnost řečí těchto nahlédnete!</p>

  <p>&nbsp;</p>

  <p>Tu zmlkla a domněnku ve mně budí</p>

  <p>tím vířením, v něž vrátila se zpátky,</p>

  <p>že jiné myšlenky jí vzplály v hruďi.</p>

  <p>&nbsp;</p>

  <p>Mně druhý, známý juž ples ráje sladký</p>

  <p>vzplál v jasné záři náhle přede zrakem,</p>

  <p>jak slunce zář když raní rubín hladký.</p>

  <p>&nbsp;</p>

  <p>Lesk nahoře zde radosti jest znakem</p>

  <p>jak úsměv na zemi, leč dole stíny</p>

  <p>se zatemňují, duch když pokryt mrakem.</p>

  <p>&nbsp;</p>

  <p>Bůh vidí vše, ty jeho do hlubiny</p>

  <p>se noříš duchu blahý, já k ní pravím,</p>

  <p>že jasné jsou ti všecky jeho kyny.</p>

  <p>&nbsp;</p>

  <p>Proč hlas tvůj, který souzvukem zní smavým</p>

  <p>s tou písní zbožných světel, které šesti</p>

  <p>se halí křídly jako kuklí, žhavým</p>

  <p>&nbsp;</p>

  <p>Cíl touhám nestaví mně svojí zvěstí?</p>

  <p>Já nečekal bych na otázku tvoji,</p>

  <p>bych pronik tě, jak tobě dáno jesti.“</p>

  <p>&nbsp;</p>

  <p>„Dol největší, v kterém se voda rojí,</p>

  <p>– on začal hovor, – vyjma ono moře,</p>

  <p>jež celou zem objímá páží svojí,</p>

  <p>&nbsp;</p>

  <p>Ve sporných březích také na prostoře</p>

  <p>se rozkládá vstříc slunci, poledníkem</p>

  <p>že místo jest, jež zřel jsi na obzoře;</p>

  <p>&nbsp;</p>

  <p>V tom údolí jsem žil byv smrtelníkem</p>

  <p>tož mezi Ebrem a Macrou, jež dělí</p>

  <p>Toscanu od Janovy oka mžikem.</p>

  <p>&nbsp;</p>

  <p>Týž východ a týž západ nachem skvělý</p>

  <p>má Buggéa, i rodiště mé, v kterém</p>

  <p>kdys přístav zbarvil příval krve vřelý.</p>

  <p>&nbsp;</p>

  <p>Zván Folko byl jsem ve zástupu sterém,</p>

  <p>jenž znal mne kdys, a nebe toho cítí,</p>

  <p>teď můj vliv, jak já jeho dřív tímž směrem.</p>

  <p>&nbsp;</p>

  <p>Dceř Bela nevzplála tak láskou v žití,</p>

  <p>což Sicheu i Kreuse látkou stonu,</p>

  <p>než vlas mi ostřihán, ni v klamu síti</p>

  <p>&nbsp;</p>

  <p>Kdys Fyllis nepadla tak Demofonu,</p>

  <p>ni Alcid, pro Jolu když cítil plání,</p>

  <p>tak nemiloval prudce jak já onu.</p>

  <p>&nbsp;</p>

  <p>Zde není litost, zde jest usmívání,</p>

  <p>ne nad vinou, s níž nemáme víc práci</p>

  <p>leč nad silou, jež v dobrý cíl vše sklání.</p>

  <p>&nbsp;</p>

  <p>Zde v umění zrak udiven se ztrácí,</p>

  <p>jež všecko takou láskou vyzdobilo,</p>

  <p>čímž dolejší svět k vyššímu se vrací.</p>

  <p>&nbsp;</p>

  <p>By ale přání tvé se vyplnilo,</p>

  <p>jež vzniklo v tobě poutí v této sféře,</p>

  <p>přej mluvit dál by dopřáno mi bylo.</p>

  <p>&nbsp;</p>

  <p>Ty rád bys věděl, kdo asi se béře</p>

  <p>v tom světle, které na blízku mi kmitá,</p>

  <p>jak slunce svit se čistou vodou deře.</p>

  <p>&nbsp;</p>

  <p>Věz, mír a jitro Rihabě zde svítá,</p>

  <p>jeť v spolek náš zde vřaděná, ji z něho</p>

  <p>na stupni nejvyšším plá pečeť vrytá.</p>

  <p>&nbsp;</p>

  <p>Do nebe toho, světa pozemského</p>

  <p>kde stín se hrotem končí, byla vzata</p>

  <p>dřív chorovodem Krista vítězného.</p>

  <p>&nbsp;</p>

  <p>Neb slušno jesti, aby záře zlatá</p>

  <p>ji věnčila kdes v nebi, pro lesk slávy,</p>

  <p>jež získala nám dvojí ruka svatá.</p>

  <p>&nbsp;</p>

  <p>Neb v svaté zemi dbala, kolem hlavy</p>

  <p>by Josue nes vavřín, žena ona</p>

  <p>v té zemi, k níž jest papež nevšímavý.</p>

  <p>&nbsp;</p>

  <p>Tvé město vystavené od démona,</p>

  <p>jenž k tvůrci svému obrátil se zády,</p>

  <p>pro jehož závisť v slzách duše stoná,</p>

  <p>&nbsp;</p>

  <p>Květ kletý rodí a rozpíná všady,</p>

  <p>jenž ovce s jehňaty v blud vede větší,</p>

  <p>neb vlkem stal se pastýř plný zrady.</p>

  <p>&nbsp;</p>

  <p>Tak Nový zákon, Otců svaté řeči,</p>

  <p>vše opuštěno, pouze dekretály</p>

  <p>se studují, jak jejich kraje svědčí.</p>

  <p>&nbsp;</p>

  <p>Tím zabývá se papež s kardinály,</p>

  <p>jich myšlení Nazaret málo jímá,</p>

  <p>kam Gabriela perutě se vzpjaly.</p>

  <p>&nbsp;</p>

  <p>Leč Vatikan a jiné části Říma,</p>

  <p>jež hřbitovem se staly, tam kde množství,</p>

  <p>jež Petra sledovalo, nyní dřímá,</p>

  <p>&nbsp;</p>

  <p>Ty zbaveny juž budou cizoložství.</p>
</body>
</html>
