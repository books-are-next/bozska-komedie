<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv dvacátý šestý</h3>

  <p>Ó plesej, Florencie, hle, již mává</p>

  <p>a křídly bije přes moře a země</p>

  <p>a peklem letí jména tvého sláva!</p>

  <p>&nbsp;</p>

  <p>Tvých měšťanů pět loupežníků plémě</p>

  <p>zde čítá, stud mnou při vzpomínce chvěje,</p>

  <p>to velkou ctí tvé neokrášlí témě.</p>

  <p>&nbsp;</p>

  <p>Leč pravdou-li, co k ránu v snách se děje,</p>

  <p>tož záhy; toho ty se budeš káti,</p>

  <p>co Prato ti, bych jiné minul, přeje.</p>

  <p>&nbsp;</p>

  <p>Nu, staniž se, co jednou má se státi,</p>

  <p>a byť se stalo, nebylo by záhy,</p>

  <p>čím sestárnu víc, větší žal mne schvátí.</p>

  <p>&nbsp;</p>

  <p>My šli; po schodech, jež nám byly prahy</p>

  <p>a sloužily ku sestoupení dolů,</p>

  <p>spěl vůdce v před, já v stopách jeho dráhy.</p>

  <p>&nbsp;</p>

  <p>A cestou osamělou v němém bolu</p>

  <p>v skal rozvalech a v troskách divých tesů</p>

  <p>jen ruka s nohou vždy musily spolu.</p>

  <p>&nbsp;</p>

  <p>Mne bolelo to, i teď chvím se v děsu,</p>

  <p>co viděl jsem, když tam se krok můj schýlil,</p>

  <p>i poutám ducha víc, než sám to snesu,</p>

  <p>&nbsp;</p>

  <p>Bych nejsa veden ctností dál nepílil,</p>

  <p>o dobro, jež mi dobrou hvězdou splývá</p>

  <p>neb něčím lepším, bych se neomýlil.</p>

  <p>&nbsp;</p>

  <p>Jak rolník, jenž na vršku odpočívá,</p>

  <p>když ono, které zemi osvěcuje,</p>

  <p>svou nejméně tvář zrakům našim skrývá.</p>

  <p>&nbsp;</p>

  <p>Když komárovi moucha ustupuje,</p>

  <p>zří, světlušek dav jak se v dole zdvíhá,</p>

  <p>kde hrozny sbírá nebo brázdu snuje:</p>

  <p>&nbsp;</p>

  <p>Tak ohni se důl osmý celý míhá,</p>

  <p>jak v tom jsem pozoroval okamžení,</p>

  <p>tam dospěv, jeho dno kde oko stíhá.</p>

  <p>&nbsp;</p>

  <p>Jak ten, jenž medvědy mstil pohanění,</p>

  <p>zřel Eliáše vůz, jak prudkým vzmachem</p>

  <p>jej oři k nebi vyhoupnuli v hřmění;</p>

  <p>&nbsp;</p>

  <p>V svém nemohl jej stihnout zraku plachém,</p>

  <p>neb byl by spatřil, jen co mráček malý</p>

  <p>jak trysknul plamen ku obloze nachem:</p>

  <p>&nbsp;</p>

  <p>Tak plamen každý na dně těká v dáli</p>

  <p>a neukáže svůj lup zahalený,</p>

  <p>neb hříšníka tu každý plamen halí.</p>

  <p>&nbsp;</p>

  <p>Na mostě, bych se díval, nakloněný</p>

  <p>jsem stál a kdybych nebyl skálu chytil,</p>

  <p>bez strčení bych se skalní paď stěny.</p>

  <p>&nbsp;</p>

  <p>Mou pozornost když milý vůdce cítil,</p>

  <p>děl: „V plamenech těch duchů chodí řady.</p>

  <p>v šat každý halen, jejž svou vinou vznítil."</p>

  <p>&nbsp;</p>

  <p>Já: „Mistře, co tvé řeči znám a rady,</p>

  <p>jsem jistější, já rovněž smýšlel v bolu,</p>

  <p>že tomu tak, a chtěl se ptáti, tady,</p>

  <p>&nbsp;</p>

  <p>Kdo v tomto ohni jde, jenž na vrcholu</p>

  <p>jest rozštípen, jak z hranice by šlehnul,</p>

  <p>kde Eteokles s bratrem spálen spolu.</p>

  <p>&nbsp;</p>

  <p>On: „V cestu nám to Odysseus vběhnul,</p>

  <p>s ním Diomed, jdou oba v ohně kroji,</p>

  <p>jak druhdy hněv, trest nyní na ně lehnul.</p>

  <p>&nbsp;</p>

  <p>Též s koněm lest má pokutu zde svoji,</p>

  <p>jež otevřela bránu, odkud sláva</p>

  <p>a símě ctné všech Římanů se rojí.</p>

  <p>&nbsp;</p>

  <p>V tom ohni též se podvod oplakává,</p>

  <p>jímž Deidamie pláče pro Achilla,</p>

  <p>za Palladium trest se odehrává."</p>

  <p>&nbsp;</p>

  <p>„V tom žáru, mistře, jestli k řeči zbyla</p>

  <p>jim schopnost, prosím o to úpěnlivě,</p>

  <p>by prosba má jak proseb tisíc byla,</p>

  <p>&nbsp;</p>

  <p>Bys neodřek' mi, abych trpělivě</p>

  <p>se dočkal, blíž až přijde plamen s rohem,</p>

  <p>an zříš, že k němu ukláním se chtivě.“</p>

  <p>&nbsp;</p>

  <p>On: „Tvoje prosba chvály hodna v mnohém</p>

  <p>i přijímám ji, ale snaž se přeci,</p>

  <p>bys jazyk zadržel, svým spoř teď slohem.</p>

  <p>&nbsp;</p>

  <p>Nech mluviti mne, jenž rozumím věci</p>

  <p>a vím, co chceš, snad neměli by péči</p>

  <p>o to, co mluvíš, nebo byli Řeci."</p>

  <p>&nbsp;</p>

  <p>Když přiblížil se, plamen zdál se větší,</p>

  <p>a vůdci s místem čas se vhodny zdály,</p>

  <p>já slyšel, touto k nim jak mluvil řečí:</p>

  <p>&nbsp;</p>

  <p>„O vy, jež oba jeden plamen halí.</p>

  <p>zda zásluhu jsem o vás získal v žití,</p>

  <p>zda čin můj pro vás velký byl neb malý,</p>

  <p>&nbsp;</p>

  <p>Když jal jsem se svou velkou báseň sníti:</p>

  <p>ať jeden z vás mé dávné přání ztiší,</p>

  <p>kam ztratil se, když musil na smrt jíti!“</p>

  <p>&nbsp;</p>

  <p>Starého plamene tu začal vyšší</p>

  <p>se chvíti roh a hučet divné báje,</p>

  <p>jak oheň, na nějž větru tahy dýší.</p>

  <p>&nbsp;</p>

  <p>Tu žhavý hrot sem tam se uhýbaje,</p>

  <p>jak živý jazyk by se pohyboval,</p>

  <p>hlas vyrážel, i stál jsem naslouchaje:</p>

  <p>&nbsp;</p>

  <p>„Když rozloučiv se od Circe jsem ploval,</p>

  <p>jež přes rok u Gaety mne pozdržela,</p>

  <p>než Aeneas tak zem tu pojmenoval,</p>

  <p>&nbsp;</p>

  <p>Ni radost ze syna, ni k otci vřelá</p>

  <p>má úcta, ani lásky povinnosti,</p>

  <p>jež Penelopu oblažiti měla,</p>

  <p>&nbsp;</p>

  <p>Žár ve mně nezmohly, bych zkušenosti</p>

  <p>si dobyl o světě a poznal cele,</p>

  <p>kde jaké lidské zločiny a ctnosti.</p>

  <p>&nbsp;</p>

  <p>Na širé moře pustil jsem se směle</p>

  <p>na jedné lodi, se mnou družstvo malé,</p>

  <p>jež se mnou šlo mně oddáno jsouc vřele.</p>

  <p>&nbsp;</p>

  <p>Až k Marokku a Sardinii dále,</p>

  <p>i Hispanie zřel jsem břehy dvoje</p>

  <p>i ostrovy, jež moře smáčí stále.</p>

  <p>&nbsp;</p>

  <p>Já stár byl již a sešlé družstvo moje,</p>

  <p>když k tomu úzkému jsme jícnu spěli,</p>

  <p>kde vztyčil Herkul strážné sloupy svoje,</p>

  <p>&nbsp;</p>

  <p>By dál se neodvážil člověk smělý;</p>

  <p>nám Sevilla již zbyla po pravici,</p>

  <p>po levé Ceutu za sebou jsme měli.</p>

  <p>&nbsp;</p>

  <p>„Ó bratři, děl jsem, kteří sta tisíci</p>

  <p>jste prošli svízeli, jimž západ kývá,</p>

  <p>ó, nezhrdejte myslí vzdorující</p>

  <p>&nbsp;</p>

  <p>Tím svatvečerem smyslů, jenž vám zbývá,</p>

  <p>ať poznáte tu bez lidí část světa,</p>

  <p>jež tam, kde slunce zapadá, se skrývá.</p>

  <p>&nbsp;</p>

  <p>Čí símě jste, kéž vždy vám v pamět slétá,</p>

  <p>že jak zvěř žíti cílem vaším není,</p>

  <p>leč hledat ctnost a poznání čím zkvétá!"</p>

  <p>&nbsp;</p>

  <p>Mé soudruhy to krátké oslovení</p>

  <p>tak rozjařilo v další pochod smělý,</p>

  <p>že těžké bylo mně jich zadržení.</p>

  <p>&nbsp;</p>

  <p>Loď obrátivše k západu jsme jeli,</p>

  <p>řad vesel v letu se jak křídly míhal,</p>

  <p>vždy levé strany jsme se přidrželi.</p>

  <p>&nbsp;</p>

  <p>Na druhém pólu všecky hvězdy stíhal</p>

  <p>zrak v noci, pól náš v také hloubi tanul,</p>

  <p>že sotva z vodstva povrchu se zdvíhal.</p>

  <p>&nbsp;</p>

  <p>Tam pětkrát měsíce svit spodní vzplanul</p>

  <p>a pětkrát zhas', co svorně nastoupili</p>

  <p>jsme velkou tuto cestu. V dálce stanul</p>

  <p>&nbsp;</p>

  <p>Vrch před námi a že jej mlhy kryly,</p>

  <p>byl hnědý, výškou svou se v nebi tratil,</p>

  <p>že taký oči moje nespatřily.</p>

  <p>&nbsp;</p>

  <p>Však ples náš krátký brzy v pláč se zvrátil,</p>

  <p>neb s nových břehů děsný vír tu skočil</p>

  <p>a naší lodi přídu valem schvátil.</p>

  <p>&nbsp;</p>

  <p>Jí třikrát se vším vodstvem v kruhu točil,</p>

  <p>pak zvedl zadek, přídu v hloubi noře,</p>

  <p>jak jinému se zlíbilo, ji smočil.</p>

  <p>&nbsp;</p>

  <p>Až nad námi pak zavřelo se moře."</p>
</body>
</html>
