<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv třetí</h3>

  <p>To slunce, láskou jež mou hruď prv hřálo,</p>

  <p>to důkazem a bludu vyvrácením</p>

  <p>tvář pravdy přesladkou mi ukázalo.</p>

  <p>&nbsp;</p>

  <p>Bych vyznal, bludu prost že přesvědčením</p>

  <p>jsem zaujat, já zvedám hlavu svoji</p>

  <p>a myšlenky své na odpověď měním.</p>

  <p>&nbsp;</p>

  <p>Leč vidění tu před mým zrakem stojí,</p>

  <p>a zírat na sebe jen tak mne nutí,</p>

  <p>že zahání v ráz celou zpověď moji.</p>

  <p>&nbsp;</p>

  <p>Jak z vody hladké, jež je bez pohnutí,</p>

  <p>ne hlubé tak, by dno nám ušlo zcela,</p>

  <p>neb z průhledného skla jak v zamihnutí</p>

  <p>&nbsp;</p>

  <p>Se tahy tváře jeví mdle, jak z čela</p>

  <p>bílého bílá perla se odráží,</p>

  <p>div zřítelnice že ji zadržela.</p>

  <p>&nbsp;</p>

  <p>Zřím tváře v mraku, k hovoru se snaží;</p>

  <p>mne opačný blud, který lásku vznítil,</p>

  <p>ku zdroji Narcissu, ve jho své sráží.</p>

  <p>&nbsp;</p>

  <p>Já obrátil se, jak je zor můj chytil,</p>

  <p>a myslil jsem, toť pouhé zrcadlení,</p>

  <p>však původ jeho znát jsem touhu cítil.</p>

  <p>&nbsp;</p>

  <p>Však nikde ničeho, tož bez prodleni</p>

  <p>zrak obracím v tvář průvodkyně sladké,</p>

  <p>jíž v svatých očích plálo roztoužení.</p>

  <p>&nbsp;</p>

  <p>„Že usmívám se, nediv se, tak v krátké</p>

  <p>mi děla chvíli, zřím tvé dětské spády;</p>

  <p>jit v stopě pravdy, nohy tvé jsou vratké,</p>

  <p>&nbsp;</p>

  <p>A práznem jen tě pohánějí všady.</p>

  <p>Co vidíš tady, bytosti jsou živé,</p>

  <p>na slibech svých se dopustivší zrady.</p>

  <p>&nbsp;</p>

  <p>Nuž s nimi mluv a slyš, a v mysli snivé</p>

  <p>věř, světlo pravdy, jímž jsou všecky spjaté,</p>

  <p>je druží tady k sobě v tísni tklivé.“</p>

  <p>&nbsp;</p>

  <p>Já k stínu, který v míře vrchovaté</p>

  <p>chtěl hovořiti, obrátil se s řečí</p>

  <p>jak člověk, přílišná jejž touha mate.</p>

  <p>&nbsp;</p>

  <p>„O šťastný duchu, jehož trudy léčí</p>

  <p>zář žití věčná kojíc tebe slastí,</p>

  <p>jež necítěná, cizí, všecko předčí;</p>

  <p>&nbsp;</p>

  <p>Rač vlídně mez mé zvědavosti klásti,</p>

  <p>rci jméno své mi a váš osud blahý!“</p>

  <p>Se smavým zrakem, vlídné ve účasti,</p>

  <p>&nbsp;</p>

  <p>„Věř, naše láska,“ odvětil mi záhy,</p>

  <p>jak ona, dvůr svůj dle sebe jež řídí,</p>

  <p>tě přenese hned přes tvých tužeb prahy.</p>

  <p>&nbsp;</p>

  <p>Já jeptiškou kdys byla v středa lidi,</p>

  <p>mne tobě vyšší krása nezatají,</p>

  <p>když oko ducha tvého dobře vidí,</p>

  <p>&nbsp;</p>

  <p>Že Piccarda jsem, poznáš, v tomto kraji</p>

  <p>že sídlím blahá mezi blaženými</p>

  <p>ve sféře nejlínější; že zde plají</p>

  <p>&nbsp;</p>

  <p>Vše naše tužby žáry znícenými,</p>

  <p>jen Duchu svatému se zalíbiti,</p>

  <p>v řád jeho oddány, jak vládne jimi.</p>

  <p>&nbsp;</p>

  <p>A tento los, jenž nízkým zdá se býti,</p>

  <p>nám proto přidělen, že svoje sliby</p>

  <p>jsme z části nesplnili ve svém žití.</p>

  <p>&nbsp;</p>

  <p>„Váš pohled divuplný se mi líbí,</p>

  <p>on něčím božským mně neznámým plane,</p>

  <p>čímž poznat první vaši tvář zrak chybí.</p>

  <p>&nbsp;</p>

  <p>Tož v poznání vás, duše milované,</p>

  <p>jsem zpozdil se, teď pomaháš mi zvěstí,</p>

  <p>že jasnější se mi tvůj obraz stane!</p>

  <p>&nbsp;</p>

  <p>Nuž rci mi: Vy, jimž dostalo se štěstí,</p>

  <p>zda toužíte po místě ještě vyšším,</p>

  <p>kde druhů víc a vidění víc jesti?“</p>

  <p>&nbsp;</p>

  <p>S druhými stíny s usmíváním tišším</p>

  <p>se ke mně obrátila, s veselosti</p>

  <p>jak v žáru první lásky ji pak slyším.</p>

  <p>&nbsp;</p>

  <p>„Ó bratře, síla lásky do sytosti</p>

  <p>nás ukájí, že chceme jen co máme,</p>

  <p>po jiném netoužíce s dychtivostí.</p>

  <p>&nbsp;</p>

  <p>Když vůli průchod výš se vznésti dáme,</p>

  <p>tu bude v nesouzvuku naše chtění</p>

  <p>S Tím, jehož vůli zde se nalézáme.</p>

  <p>&nbsp;</p>

  <p>Což v těchto kruzích ale možno není,</p>

  <p>když zákonem tu v lásce přebývati,</p>

  <p>a ty se chýlíš k její pochopení.</p>

  <p>&nbsp;</p>

  <p>Ba, tady chceš-li blaženým se státi,</p>

  <p>ta třeba v souzvuk jíti s vůlí Boha,</p>

  <p>s ní nechat vůli naši v jednu táti.</p>

  <p>&nbsp;</p>

  <p>Od stupně k stupni tak nás řada mnohá</p>

  <p>zde žije, vůle to jest celé říše</p>

  <p>co král chce, za nim spěje naše vloha.</p>

  <p>&nbsp;</p>

  <p>A jeho vůle mír náš jest, tou tiše</p>

  <p>zde dlíme, ona moře, kam vše spěje,</p>

  <p>co tvoří příroda – i čím On dýše.“</p>

  <p>&nbsp;</p>

  <p>Že všady v nebi ráj, teď jasné skvěje</p>

  <p>se přede mnou, nechť milosť boží všady</p>

  <p>v ta místa nestejnou se září leje.</p>

  <p>&nbsp;</p>

  <p>Jak jedna krmě často skájí hlady,</p>

  <p>a po druhé přec choutka v hrdlu vzplála,</p>

  <p>dík za onu a prosba za tu – tady</p>

  <p>&nbsp;</p>

  <p>Se posuňky i slovy duše ptala,</p>

  <p>bych zvěděl, jaké ono bylo tkaní,</p>

  <p>jež člunkem až ke konci nedotkala.</p>

  <p>&nbsp;</p>

  <p>Teď zásluha a dokonalost paní</p>

  <p>na nebi blaží, dle jejíhož řádu</p>

  <p>se závoj skládá kolem dívčích skrání,</p>

  <p>&nbsp;</p>

  <p>By v bdění, v spaní lásky věčné vnada</p>

  <p>s tím zakoušely ženichem, jenž bere</p>

  <p>rád sliby, v nichž své lásky jeví vládu.</p>

  <p>&nbsp;</p>

  <p>Bych nepoznala strasti světa steré,</p>

  <p>já děvče za ní prchla, žít jsem chtěla</p>

  <p>dle její řehole ve říze šeré.</p>

  <p>&nbsp;</p>

  <p>Zlu zvyklá spíš než dobro mužů smělá</p>

  <p>pěst urvala mne, vtrhliť v klášter milý –&nbsp;</p>

  <p>Bůh ví sám, jaké žití pak jsem měla!</p>

  <p>&nbsp;</p>

  <p>Lesk druhý, po mé pravici jenž chýlí</p>

  <p>se k tobě níže a který se nítí</p>

  <p>vším světlem, v němž ta naše sféra pílí.</p>

  <p>&nbsp;</p>

  <p>O sobě co já totéž praví, v žití</p>

  <p>též byla jeptiška a též jí s hlavy</p>

  <p>stín svatých stužek vzali muži lití.</p>

  <p>&nbsp;</p>

  <p>Leč ve svět ač se navrátila lhavý,</p>

  <p>přec věrna byla srdce svého šláři</p>

  <p>proti vůli své i přes zlé mravy.</p>

  <p>&nbsp;</p>

  <p>Ve velké Konstancie patříš záři,</p>

  <p>jež z druhého Šváb vichru porodila</p>

  <p>ten třetí, s nímž se celá moc jich maří.“</p>

  <p>&nbsp;</p>

  <p>Pak začla pět, když toto promluvila,</p>

  <p>a zmizela v „Ave Maria“ pění,</p>

  <p>jak těžkou věc by hloub vod pohltila.</p>

  <p>&nbsp;</p>

  <p>Můj zrak, jenž patřil na ni v roztoužení</p>

  <p>jak dlouho mohl, jakmile ji ztratil,</p>

  <p>k vyššímu cíli obrátil své chtění,</p>

  <p>&nbsp;</p>

  <p>Ku Beatrici své se opět vrátil;</p>

  <p>leč tato bleskla tak svých očí pláním</p>

  <p>v mé oči, až mne její pohled zchvátil,</p>

  <p>&nbsp;</p>

  <p>Že na příště jsem počkal se svým ptaním.</p>
</body>
</html>
