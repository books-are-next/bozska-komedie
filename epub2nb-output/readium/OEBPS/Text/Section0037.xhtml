<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv třicátý třetí</h3>

  <p>Zved' hříšník ústa od svých děsných hodů</p>

  <p>je utíraje o vlasy té hlavy,</p>

  <p>jíž vaz tak zdělal ve zuřivém hlodu.</p>

  <p>&nbsp;</p>

  <p>Pak začal: „Chceš, hych obnovil bol dravý,</p>

  <p>jenž hruď mi tísní již při vzpomínání,</p>

  <p>dřív, nežli začnu dávat o něm zprávy.</p>

  <p>&nbsp;</p>

  <p>Však símě hanby moje povídání</p>

  <p>být má-li zrádci, jejž tu hlodám v bolu,</p>

  <p>mou uslyš řeč a s ní též moje lkání.</p>

  <p>&nbsp;</p>

  <p>Kdo jsi, já nevím, ani jak sem dolů</p>

  <p>jsi přišel; zdáš se z Florencie býti,</p>

  <p>to mním dle řeči, již mluvíme spolu.</p>

  <p>&nbsp;</p>

  <p>Věz, hrabě Ugolino byl jsem v žití</p>

  <p>ten Kuggieri arcibiskup jesti,</p>

  <p>věz, proč mi tak zle s ním jest sousediti.</p>

  <p>&nbsp;</p>

  <p>Zlým jeho úkladům já dal se svésti</p>

  <p>a byl jsem chycen důvěřuje jemu</p>

  <p>a usmrcen — v tom netřeba ti zvěsti.</p>

  <p>&nbsp;</p>

  <p>Leč co nemohlo dojít k sluchu tvému,</p>

  <p>jak děsně zoufalá smrt moje byla,</p>

  <p>teď slyš a suď, zda nevydal mne zlému.</p>

  <p>&nbsp;</p>

  <p>V té kleci díra uzounká se kryla,</p>

  <p>mnou věži jméno hladomorny dala,</p>

  <p>zde jiných ještě úpět bude síla;</p>

  <p>&nbsp;</p>

  <p>Ta víckrát luny svit mi ukázala</p>

  <p>svou skulinou, zlý sen se na mne kloní,</p>

  <p>jímž záclona se budoucnosti rvala.</p>

  <p>&nbsp;</p>

  <p>Já snil, že ten jak pán a vládce honí</p>

  <p>a vlka s vlčaty štve až ke chlumu,</p>

  <p>který Pisánským město Lurcu cloní.</p>

  <p>&nbsp;</p>

  <p>V psů hubených a vycvičených tlumu</p>

  <p>Gualandi, Sismondi, Lafranchi hnali</p>

  <p>se v čele druhých ve bouřlivém šumu.</p>

  <p>&nbsp;</p>

  <p>Po krátkém běhu s otcem syni zdáli</p>

  <p>se umdleni již, oči mé v snu zřely,</p>

  <p>jak špičáky jim psi již boky rvali.</p>

  <p>&nbsp;</p>

  <p>Před svítáním já vstal a osamělý</p>

  <p>jsem ze sna slyšel úpěti své syny,</p>

  <p>již se mnou byli a již chleba chtěli.</p>

  <p>&nbsp;</p>

  <p>Tys ukrutný, když teď jsi k pláči líný</p>

  <p>to cítě, co má mysl předzvídala;</p>

  <p>ký důvod má tě k slzám pohnout jiný?</p>

  <p>&nbsp;</p>

  <p>Již zbudili se, chvíle nastávala,</p>

  <p>kdy obyčejně chléb nám nosívali,</p>

  <p>leč pro náš sen teď pochybnost nás jala.</p>

  <p>&nbsp;</p>

  <p>Jak hrozné věže vrata zatloukali,</p>

  <p>já slyšel jsem a pohleď na své děti,</p>

  <p>leč beze slov, mně děs a hrůza jaly,</p>

  <p>&nbsp;</p>

  <p>Že zatěžko mně bylo zaúpěti.</p>

  <p>Leč oni štkali, Anselmuccio milý</p>

  <p>mi dél: ,Co hledíš, otče, tak, co je ti?'</p>

  <p>&nbsp;</p>

  <p>A přec mi slzy víčka nezrosily,</p>

  <p>já mlčel přes den, mlčel přes noc celou,</p>

  <p>až nové slunce vzplálo v ranní chvíli.</p>

  <p>&nbsp;</p>

  <p>Když slabý paprsk v naši zatemnělou</p>

  <p>paď věznici a já ve hrozné muce,</p>

  <p>zřel v čtyrech tvářích vlastní tvář svou celou,</p>

  <p>&nbsp;</p>

  <p>Tu začal jsem své obě kousat ruce,</p>

  <p>a oni mníce, že to u mne dělá</p>

  <p>po jídle touha, ihned vstali prudce!</p>

  <p>&nbsp;</p>

  <p>A děli: ,Bolest menší by v nás vřela,</p>

  <p>bys, otče, nás jed'; ty's nás masem šatil,</p>

  <p>nuž svlékni zase z něho naše těla.'</p>

  <p>&nbsp;</p>

  <p>I ztichl jsem, by větší nepochvátil</p>

  <p>je zármutek; dva dny jsme byli tiši.</p>

  <p>Že's nepukla, ó tvrdá zem! Když vrátil</p>

  <p>&nbsp;</p>

  <p>Se čtvrtého dne záblesk v naši skrýši,</p>

  <p>k mým nohoum padl schvácen Gaddo mladý,</p>

  <p>řka: ,Proč mi, otče, dlaň tvá nepřispíší?'</p>

  <p>&nbsp;</p>

  <p>Tam skonal a jak ty mne vidíš tady,</p>

  <p>já viděl, po sobě jak tvář jim zbledla</p>

  <p>od pátého dne k šestému. Bez vlády</p>

  <p>&nbsp;</p>

  <p>Se přes ně ruka hmatající zvedla,</p>

  <p>slep volal jsem je dva dni bez ustání,</p>

  <p>až zmohl hlad, co bolest nedovedla." —</p>

  <p>&nbsp;</p>

  <p>Děl, v zraku vytřeštěném divé plání,</p>

  <p>zas lebku bídnou chyt', ji začal rváti</p>

  <p>a s hltavostí psa se řítil na ni.</p>

  <p>&nbsp;</p>

  <p>Ó Piso, skvrno, tobě musím láti,</p>

  <p>té krásnu země, kde zní „si"! Když lení</p>

  <p>tvuj každý soused tebe potrestati,</p>

  <p>&nbsp;</p>

  <p>Vstaň Capraro s Gorgonou bez prodlení,</p>

  <p>před ústí Arna lehněte jak klíny,</p>

  <p>ať stopí se tvé celé pokolení!</p>

  <p>&nbsp;</p>

  <p>Byť Ugolino třeba nes' tíž viny,</p>

  <p>že zradil tebe a vydal tvé hrady,</p>

  <p>ty's neměla tak křižovati syny!</p>

  <p>&nbsp;</p>

  <p>Neb — nové Theby! — není schopen zrady</p>

  <p>tak mladistvý věk Huga a Brigaty</p>

  <p>i dvou, o kterých před tím pěl jsem tady!</p>

  <p>&nbsp;</p>

  <p>My spěli dál až tam, kde mrazem jatý</p>

  <p>ve drsném hávu jiný lid se tlačí</p>

  <p>ne skloněný, leč zády rozepjatý.</p>

  <p>&nbsp;</p>

  <p>Sám pláč zde nedá vyhrknouti pláči,</p>

  <p>že bolest v oku jata úzkost zdvojí</p>

  <p>a větší ještě v duši nazpět kráčí.</p>

  <p>&nbsp;</p>

  <p>Neb slzy první na hrozny se spojí</p>

  <p>pod brvami jak brejle ze křišťálu,</p>

  <p>vše oční důlky plní vlahou svojí.</p>

  <p>&nbsp;</p>

  <p>Jak mozol měl bych v každém tváře svalu,</p>

  <p>tak všechen cit mi zmizel z obličeje</p>

  <p>té neslýchané zimy u návalu.</p>

  <p>&nbsp;</p>

  <p>Přec cítil jsem, zde trochu vítr věje.</p>

  <p>Dím: „Pověz, mistře, odkud toto vání,</p>

  <p>když výpar žádný se tu nezachvěje?"</p>

  <p>&nbsp;</p>

  <p>On ke mně: „Pouť tvá valem níž se sklání,</p>

  <p>tam okem tvým ti dá se odvet jistá,</p>

  <p>až příčinu tam uzří toho vlání."</p>

  <p>&nbsp;</p>

  <p>Z ker ledných jeden k hovoru se chystá,</p>

  <p>již křičí na nás: „Kruté duše kleté,</p>

  <p>jimž poslední jsou vykázána místa,</p>

  <p>&nbsp;</p>

  <p>Mně tvrdý závoj, když tu kolem jdete,</p>

  <p>bych vyhnal trochu bolest z ňader středu,</p>

  <p>než slzy zas mi zmrznou, nadzvedněte!"</p>

  <p>&nbsp;</p>

  <p>Já k němu: „Chceš-li, bych tvou zmírnil bědu,</p>

  <p>kdo jsi? Když lednou nesejmu ti vadu,</p>

  <p>chci sestoupiti ke dnu toho ledu!"</p>

  <p>&nbsp;</p>

  <p>On: „S ovocem zde zlověstného sadu,</p>

  <p>jsem bratr Alberilro, místo fíků</p>

  <p>zde pěkné datle sbírám za svou zradu." —</p>

  <p>&nbsp;</p>

  <p>„ — Ty mrtev též jsi“ — děl jsem — „nešťastníku?“</p>

  <p>On: „Jaký osud stih' mé duše schránu,</p>

  <p>to nevím, neb má Ptolomaea v zvyku</p>

  <p>&nbsp;</p>

  <p>A její předností jest, v její bránu že dřív</p>

  <p>se duše hříšná střemhlav sřítí,</p>

  <p>než Atropos jí osudnou dá ránu.</p>

  <p>&nbsp;</p>

  <p>A bys mi spíš moh' s obličeje sníti</p>

  <p>ty slzy skleněné, věz, co se stává,</p>

  <p>když duše, jak já, zradě padne v síti:</p>

  <p>&nbsp;</p>

  <p>Tu v tělo její hned se ďábel dává,</p>

  <p>je obleče a v něm tak dlouho vládne,</p>

  <p>jak lhůta jeho trestu dopadává;</p>

  <p>&nbsp;</p>

  <p>Duch do této zde cisterny však padne.</p>

  <p>Snad tělo dále na světě se vláčí,</p>

  <p>co on zde dávno mrzne v tříšti chladnu.</p>

  <p>&nbsp;</p>

  <p>Jak víš, když odtamtud tvá noha kráčí,</p>

  <p>Ser Branca ďOria se tady kryje</p>

  <p>již dlouhý čas a v muku se oblačí.“ —</p>

  <p>&nbsp;</p>

  <p>„ — Ty klameš mne, nebo Ser Branca žije,“</p>

  <p>já odpovídám, „jako vždycky v zdaru</p>

  <p>spí, šaty nosí stále, jí a pije." —</p>

  <p>&nbsp;</p>

  <p>Nahoře ve propasti Zlých spárů</p>

  <p>se Michal Zancho neoctnul v svém pádu,</p>

  <p>kde vláčná smola v ohnivém vře žáru,</p>

  <p>&nbsp;</p>

  <p>Když ďáblu nechal ten v svém těle vládu</p>

  <p>i v těle strýce, který v zuřivosti</p>

  <p>s ním vraždě spáchal, již tu pyká, zradu.</p>

  <p>&nbsp;</p>

  <p>Však zvedni ruku, zrak můj ledu sprostí!"</p>

  <p>Já ale tvrdým byl v tom okamžení.</p>

  <p>Zlým k němu být, mi bylo šlechetností.</p>

  <p>&nbsp;</p>

  <p>Ó Janovští, vy podlé pokolení,</p>

  <p>vy schopni spáchati jste každou vinu.</p>

  <p>Proč s tváře země nejste vyhubeni?</p>

  <p>&nbsp;</p>

  <p>U nejhoršího jsem z Romaně stínů</p>

  <p>zřel jednoho z vás v Kokytu, jenž hnije</p>

  <p>a duchem koupá se za kal svých činů.</p>

  <p>&nbsp;</p>

  <p>Však tělem zdánlivě dál v světě žije.</p>
</body>
</html>
