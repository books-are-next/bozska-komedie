<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv pátý</h3>

  <p>Když lásky žárem příliš planu tobě</p>

  <p>víc, na zemi než obyčejem bývá,</p>

  <p>že oči tvoje nesnesou to v mdlobě,</p>

  <p>&nbsp;</p>

  <p>Tož nediv se, neb dokonale divá</p>

  <p>se duše má, a za poznáním blaha,</p>

  <p>jak seznala je, chvátá noha chtivá.</p>

  <p>&nbsp;</p>

  <p>Juž vidím, jak v tvůj slabý rozum sahá</p>

  <p>zář věčna světla, již, jak duch ji chytí,</p>

  <p>se láska v duších víc a více vzmahá.</p>

  <p>&nbsp;</p>

  <p>A jiné jestli lásky cit v nás niti,</p>

  <p>tuť vždycky stopa věčného to světla,</p>

  <p>jež nepoznáno ve vás přece svítí.</p>

  <p>&nbsp;</p>

  <p>S tím přáním teď tvá duše ke mně letla:</p>

  <p>Lze zmařený slib jinak vyrovnati,</p>

  <p>by zásluhou nám duše stejně zkvetla?“</p>

  <p>&nbsp;</p>

  <p>Tak Beatrice začla rozmlouvati,</p>

  <p>ve zpěvu tomto dál svatou při vedla</p>

  <p>jak ten, kdo nechce řeči své mez dáti.</p>

  <p>&nbsp;</p>

  <p>„Dar největší, s nímž v štědrosti své shlédla</p>

  <p>k nám boží láska, čin dobroty její,</p>

  <p>jejž cení nejvíc, vůle jest, jež zvedla</p>

  <p>&nbsp;</p>

  <p>Se svobodně v nás, a jíž skutky dějí</p>

  <p>se tvorů rozumných, že tito pouze</p>

  <p>tou hnáni, to dělají, co jen chtějí.</p>

  <p>&nbsp;</p>

  <p>Tuť netřeba ti přemýšleti dlouze</p>

  <p>a zjeví se ti velká slibu cena,</p>

  <p>v němž přichází bůh naproti tvé touze.</p>

  <p>&nbsp;</p>

  <p>Neb smlouva s bohem, jak jest uzavřena,</p>

  <p>tu oním pokladem, jejž nejvýš kladu,</p>

  <p>jest skutkem bohu oběť učiněna.</p>

  <p>&nbsp;</p>

  <p>Co můžeš za to dáti ve náhradu?</p>

  <p>Chceš dobře dělat a tím, co v oběť dáno.</p>

  <p>nad cizím statkem osobíš si vládu.</p>

  <p>&nbsp;</p>

  <p>Teď v nejtěžším juž svitlo tobě ráno;</p>

  <p>však církev může dispens udíleti,</p>

  <p>čímž zdá se bludem, mnou co vykládáno.</p>

  <p>&nbsp;</p>

  <p>U stolu musíš ještě poseděti,</p>

  <p>neb těžký pokrm, jejž jsi požil, žádá</p>

  <p>ku jeho strávení též přihlížeti.</p>

  <p>&nbsp;</p>

  <p>Nuž ducha otevř a hleď, moje rada</p>

  <p>by zůstala v něm, neb věděním není.</p>

  <p>když mysl pochopené pustí ráda.</p>

  <p>&nbsp;</p>

  <p>K dvojímu obrať při oběti zření,</p>

  <p>to první předmět slibu, co jej tvoří,</p>

  <p>a druhé pak jest slibu uzavření.</p>

  <p>&nbsp;</p>

  <p>To druhé ničím pak se neumoří</p>

  <p>leč slibu splněním, a v tomto byla</p>

  <p>má řeč juž dříve tobě pravdy zoří.</p>

  <p>&nbsp;</p>

  <p>Tož nutností se oběť objevila</p>

  <p>n Hebreů, jak známo ti má býti,</p>

  <p>ač v daru obětním se zaměnila.</p>

  <p>&nbsp;</p>

  <p>To drahé, látkou slibu co lze křtíti,</p>

  <p>muž‘ s jinou látkou býti zaměněno</p>

  <p>a netřeba se tímto prohřešit!.</p>

  <p>&nbsp;</p>

  <p>Leč nepřendávej drahé na rameno</p>

  <p>si proto břímě, než by žlutým dříve</p>

  <p>i bílým klíčem bylo otočeno.</p>

  <p>&nbsp;</p>

  <p>A každé zaměnění ti buď křivé,</p>

  <p>když obsažen tak jako čtyři v šesti</p>

  <p>slib starý není v novém. Proto lživé</p>

  <p>&nbsp;</p>

  <p>A nemožno jest záměnu tam svésti,</p>

  <p>kde stále dolů tahá misku váhy,</p>

  <p>co vlastní cenou příliš těžké jesti.</p>

  <p>&nbsp;</p>

  <p>Ó smrtelníci, budiž slib vám drahý!</p>

  <p>jej držte, ne však jako Jefte činil,</p>

  <p>jenž při oběti své byl bez rozvahy!</p>

  <p>&nbsp;</p>

  <p>Líp slušelo, by sebe z hříchu vinil,</p>

  <p>než držel slib a tím spáchal zlo větší;</p>

  <p>jej Řeků vůdce hlupstvím nezastínil,</p>

  <p>&nbsp;</p>

  <p>Když Ifigenii lkát nechal v křeči</p>

  <p>pro její krásu moudré s blázny, v čase</p>

  <p>kdy o takovém slibu znějí řeči.</p>

  <p>&nbsp;</p>

  <p>Ó křesťané, víc rozvahy k své spáse,</p>

  <p>jak peří nebuďte ve vichrů sváry,</p>

  <p>což omyje vás každá voda zase?</p>

  <p>&nbsp;</p>

  <p>Vždyť máte zákon nový, též i starý</p>

  <p>a církve pastýře, kteří vás řídí,</p>

  <p>tím dosti mohou klíčit vaše zdary.</p>

  <p>&nbsp;</p>

  <p>Zlá vášeň když vás svádí, buďte lidi,</p>

  <p>ne hloupé ovce, jinak na vás čeká,</p>

  <p>že pospolu vám vysmějí se židi.</p>

  <p>&nbsp;</p>

  <p>Jak jehně nebuďte, jež nechá mléka</p>

  <p>své matky, hloupé, vlastním po rozmaru</p>

  <p>si pohrává a rozpustile těká.“ –</p>

  <p>&nbsp;</p>

  <p>Tak Beatrice jak zde píši, v žáru</p>

  <p>pak touhy k té se straně obrátila,</p>

  <p>kde život v pestřejším se jeví tvaru.</p>

  <p>&nbsp;</p>

  <p>Že mlčela, tvář jasem proměnila,</p>

  <p>to zastavilo otázky mé, k letu</p>

  <p>jež chtivá mysl má si připravila.</p>

  <p>&nbsp;</p>

  <p>A jako šíp, jenž dříve protkne metu,</p>

  <p>než do klidu se struna luku vrátí,</p>

  <p>tak letěli jsme ku druhému světu.</p>

  <p>&nbsp;</p>

  <p>Svou paní zřel jsem tak veselou státi,</p>

  <p>že v hvězdy jak se potopila jasu,</p>

  <p>tím hvězdu zřel jsem novým leskem pláti.</p>

  <p>&nbsp;</p>

  <p>A hvězda když se smála, její krásu</p>

  <p>jak hostila, což já pak, od přírody</p>

  <p>jenž podléhám hned každé změně času!</p>

  <p>&nbsp;</p>

  <p>Jak v rybníku, kde jasný povrch vody,</p>

  <p>jdou ryby za tím, co k nim dolů kývá,</p>

  <p>v tom domnění, že pastva to a hody:</p>

  <p>&nbsp;</p>

  <p>Tak víc než tisíc světel zřím k nám splývá</p>

  <p>a z každého zni hlas: „Hle vyvolený,</p>

  <p>jímž rozmnoží se naše láska živá!“</p>

  <p>&nbsp;</p>

  <p>A každý stín byl jasem ozářený,</p>

  <p>jenž proudil z něho a pln veselosti</p>

  <p>jak blížil se. Jak byl bys roztoužený,</p>

  <p>&nbsp;</p>

  <p>Ó čtenáři, bych nyní řekl: „Dosti!“</p>

  <p>ku písni začaté, pln nepokoje</p>

  <p>víc zvědět jak bys žádal s toužebností!</p>

  <p>&nbsp;</p>

  <p>Tož pochopíš, jaké jsem přestál boje,</p>

  <p>jich žití zde a stav poznali chtěje,</p>

  <p>když před mým zrakem stanuly jich roje.</p>

  <p>&nbsp;</p>

  <p>‚Ó přešťastný, kterému milost přeje,</p>

  <p>než opustil šik válečníků, zříti</p>

  <p>říš, která věčným triumfem se skvěje!</p>

  <p>&nbsp;</p>

  <p>My světlem, které celým nebem svítí,</p>

  <p>jsme zníceni, tož každou svoji tuchu</p>

  <p>dle libosti zde můžeš skonejšiti.</p>

  <p>&nbsp;</p>

  <p>Tak pravil jeden ke mně ze ctných duchů,</p>

  <p>a Beatrice: „Mluv, jen mluv, co žádáš,</p>

  <p>jak bohům dopřej víry jim a sluchu!“</p>

  <p>&nbsp;</p>

  <p>„Já zřím, že v své se vlastní světlo vpřádáš,</p>

  <p>je s očí vlastních sypeš, v usmívání</p>

  <p>že vzplanou vždy, jak tahy tváře skládáš.</p>

  <p>&nbsp;</p>

  <p>Však nevím kdo jsi, proč tvé přebýváni</p>

  <p>na stupni této sféry, duše svatá,</p>

  <p>již spatřit lidem jiná záře brání.“</p>

  <p>&nbsp;</p>

  <p>Tak děl jsem k světla, jehož řečí jata</p>

  <p>dřív byla duše má a jeho záře</p>

  <p>víc nežli dříve před tím vzplála vzňata.</p>

  <p>&nbsp;</p>

  <p>Jak slunce v lesk svůj vlastní halí tváře,</p>

  <p>když svojím teplem zvolna pohltilo</p>

  <p>vše, co je v husté ukrývalo páře:</p>

  <p>&nbsp;</p>

  <p>Tak v světle vlastním se mi utajilo</p>

  <p>to svaté zjeveni v svém velkém plese,</p>

  <p>a celé zahalené odvětilo</p>

  <p>&nbsp;</p>

  <p>Tou řečí, již má příští píseň nese.</p>
</body>
</html>
