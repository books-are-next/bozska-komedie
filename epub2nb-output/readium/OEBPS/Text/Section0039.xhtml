<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h1 class="sgc-1" id="heading_id_2">II. Očistec</h1>

  <h3 class="sgc-2" id="heading_id_2">Zpěv první</h3>

  <p>Ku cestě do lepší se vody noře,</p>

  <p>člun mého ducha plachty natahuje,</p>

  <p>za sebou nechav kruté ono moře.</p>

  <p>&nbsp;</p>

  <p>O druhé říši, kde se očišťuje</p>

  <p>duch člověka, já hodlám nyní pěti,</p>

  <p>a odkud vstoupat v ráj se připravuje.</p>

  <p>&nbsp;</p>

  <p>Zde poesii hleďte oživěti,</p>

  <p>Vy Musy svaté, v tomto okamžení</p>

  <p>jsem váš, ať Kalliope trochu vzletí.</p>

  <p>&nbsp;</p>

  <p>Tím zvukem provázejíc moje pění,</p>

  <p>jímž nešťastné ty straky polekané</p>

  <p>víc nedoufaly ani v odpuštění.</p>

  <p>&nbsp;</p>

  <p>Lesk safíru, jenž modrem sladkým plane,</p>

  <p>v čistého vzduchu záři usmívá se</p>

  <p>a ku prvnímu kruhu kolem kane,</p>

  <p>&nbsp;</p>

  <p>Mým očím poskyt’ novou radost zase,</p>

  <p>jak vystoup’ jsem z mrtvého vzduchu říše,</p>

  <p>jenž zrak i hruď mi rmoutil. V plné kráse</p>

  <p>&nbsp;</p>

  <p>Vstříc východ celý usmívá se tiše</p>

  <p>té hvězdy leskem, která k lásce kyne</p>

  <p>i družné ryby stíníc v svojí pýše.</p>

  <p>&nbsp;</p>

  <p>K druhému pólu jak můj zrak se šine,</p>

  <p>na pravo čtyři hvězdy zřím, jak svítí,</p>

  <p>ty Adam s Evou zřel, ne oči jiné.</p>

  <p>&nbsp;</p>

  <p>Z nich nebesa se zdála radost míti.</p>

  <p>Jak, země půlnoční, jsi ovdovělá,</p>

  <p>když přáno není tobě na ně zříti!</p>

  <p>&nbsp;</p>

  <p>Jak od nich moje tvář se odvracela</p>

  <p>k druhému pólu tíhnouc v klidném kroku,</p>

  <p>kde obloha se bez Vozu již tměla,</p>

  <p>&nbsp;</p>

  <p>Zřím kmeta samotného po svém boku,</p>

  <p>a víc než otci syn je dlužen svému,</p>

  <p>já vážnosti jsem viděl v jeho oku.</p>

  <p>&nbsp;</p>

  <p>Vous dlouhý ve vlas bílý splýval jemu</p>

  <p>podoben jsa kšticím jeho skrání</p>

  <p>ku prsoum jeho padal v dvojím lemu.</p>

  <p>&nbsp;</p>

  <p>Kol tváře jeho v sladkém usmívání</p>

  <p>ta svatá čtyři světla plála jasem,</p>

  <p>že viděl jsem ho jako v slunce vzplání.</p>

  <p>&nbsp;</p>

  <p>„Již proti tmavé řece,“ ptal se s žasem,</p>

  <p>„z věčného vězení jste vyšli zdrávi,</p>

  <p>kdo jste?“ A přitom zachvěl vážným vlasem,</p>

  <p>&nbsp;</p>

  <p>„Kdo vedl vás, kdo byl váš svícen žhavý,</p>

  <p>že z noci hluboké jste vyšli všady,</p>

  <p>jíž pekla dol je bez ustání tmavý?</p>

  <p>&nbsp;</p>

  <p>Či propasti jsou porušeny řády?</p>

  <p>Či v nebi nyní nový zákon platí,</p>

  <p>že u skal svých zřím zatracence tady?“ —</p>

  <p>&nbsp;</p>

  <p>Hned při tom vůdce ke mně se obrátí</p>

  <p>a řečí, rukou a posuňky káže,</p>

  <p>mu kolenem i brvou poctu vzdáti.</p>

  <p>&nbsp;</p>

  <p>Pak děl: „Ze sebe nepřišel sem, páže</p>

  <p>mu s nebe dala žena, prosbou její</p>

  <p>jsem v jeho průvodu byl štít a stráže.</p>

  <p>&nbsp;</p>

  <p>Leč když jest přání tvé, bych podrobněji,</p>

  <p>co nás se týče, pravdu ti neskrýval,</p>

  <p>to upřít ti, v mém není obyčeji.</p>

  <p>&nbsp;</p>

  <p>Poslední večer ještě mu nekýval,</p>

  <p>leč pad’ tak v sítě pobláznění zlého,</p>

  <p>že malý věru čas mu ještě zbýval.</p>

  <p>&nbsp;</p>

  <p>Jak řekl jsem, já poslán k boku jeho</p>

  <p>jej vysvobodit, a tu vedla k cíli</p>

  <p>z cest všech jen tato cesta kroku mého.</p>

  <p>&nbsp;</p>

  <p>Zlých celý rod mu ukázav, v té chvíli</p>

  <p>chci s duchy jinými jej seznámiti,</p>

  <p>již čistiti se pod tvou stráží pílí.</p>

  <p>&nbsp;</p>

  <p>Jak vyved’ jsem ho, nelze povědíti</p>

  <p>pro krátký čas, mně přišla s nebe síla,</p>

  <p>jej vésti, by tě slyšet moh’ a zříti.</p>

  <p>&nbsp;</p>

  <p>Kéž jeho návštěva je tobě milá!</p>

  <p>On hledá volnost, již ten nejlíp cení,</p>

  <p>čí duše pro ni život opustila.</p>

  <p>&nbsp;</p>

  <p>To víš, neb smrt ti byla potěšení</p>

  <p>tam v Utice, kde zanechal jsi šaty,</p>

  <p>jež zaskví se v den velký ve plameni.</p>

  <p>&nbsp;</p>

  <p>Řád věčný není zrušen námi, spjatý</p>

  <p>já nejsem Minosem a ten je živý,</p>

  <p>já z kruhu jsem, kde cudný zrak plá vzňatý</p>

  <p>&nbsp;</p>

  <p>Tvé Marcie a tak tě prosí tklivý:</p>

  <p>O svaté srdce, chtěj mne svojí zváti!</p>

  <p>Pro lásku její buď nám milostivý!</p>

  <p>&nbsp;</p>

  <p>Kéž smíme sedmerou se říší bráti,</p>

  <p>a chceš-li jmenován být v pekla pláni,</p>

  <p>chci pozdravy tvé sám jí odevzdati.“ —</p>

  <p>&nbsp;</p>

  <p>„— Ples mojich očí byla bez ustání</p>

  <p>v mém žití Marcie,“ řeč kmeta splývá,</p>

  <p>že každé její ukojil jsem přání.</p>

  <p>&nbsp;</p>

  <p>Co ona tam za řekou zlou prodlívá,</p>

  <p>po řádu když jsem vyšel stanoveném,</p>

  <p>teď u mne žádná prosba neprospívá.</p>

  <p>&nbsp;</p>

  <p>Když pomoc paní nebeské tvým věnem,</p>

  <p>jak díš, spoř lichocení řečí jinou,</p>

  <p>to stačí mi, že jejím žádáš jmenem.</p>

  <p>&nbsp;</p>

  <p>Nuž tedy jdi a dříve hladkou třtinou</p>

  <p>jej opásej, pak jeho umyj tváře,</p>

  <p>by poskvrněn víc žádnou nebyl špinou;</p>

  <p>&nbsp;</p>

  <p>Neb nesluší se, v nejmenší by páře</p>

  <p>zrak toho tonul, jenž před ráje sluhu</p>

  <p>předstoupí prvního, kde rajská záře.</p>

  <p>&nbsp;</p>

  <p>Máť tento ostrov na svém celém kruhu</p>

  <p>až dolů tam, kde vlna břehy ryje,</p>

  <p>třtin dost, jež rostou ve bahnitém luhu;</p>

  <p>&nbsp;</p>

  <p>Neb jiný květ, který se listím kryje</p>

  <p>a dřevnatí, ten zde se nezachytí,</p>

  <p>neb neobstál by, když v něj příboj bije.</p>

  <p>&nbsp;</p>

  <p>Odtamtud nechtějte se navrátiti,</p>

  <p>vám slunce zjeví, jest již na obzoru,</p>

  <p>kde mírnější svah, na vrch vystoupiti.“</p>

  <p>&nbsp;</p>

  <p>S tím zmizel; já se zvedl bez hovoru</p>

  <p>a k vůdci svému přiblížil se, okem</p>

  <p>naň patře pevným bez obav a sporu.</p>

  <p>&nbsp;</p>

  <p>— „Můj synu,“ děl on, „kráčej za mým krokem,</p>

  <p>tam obraťme se, neb ta pláně celá</p>

  <p>se kloní v nejnižší svah tímto bokem.“ —</p>

  <p>&nbsp;</p>

  <p>Svit vítězil nad jitra chvílí, spěla</p>

  <p>ta před ním vítězným a brzy v dáli</p>

  <p>se moře plocha před mým zrakem chvěla.</p>

  <p>&nbsp;</p>

  <p>Po břehu pustém na pouť jsme se dali,</p>

  <p>jak ten, kdo k ztracené se cestě vrací,</p>

  <p>než stihne ji, že darmo jde, se šálí.</p>

  <p>&nbsp;</p>

  <p>Tam přišedše, kde slunce tuhou práci</p>

  <p>má s rosou a kde více leží stínu,</p>

  <p>na místě tom čímž rosy míň se ztrácí.</p>

  <p>&nbsp;</p>

  <p>Tu obě ruce své do trávy klínu</p>

  <p>můj mistr roztáh’ a já s roztouženou</p>

  <p>jsem duší tomu porozuměl kynu,</p>

  <p>&nbsp;</p>

  <p>A nastavil mu tvář svou poslzenou,</p>

  <p>a on mi vrátil zase barvy svěží,</p>

  <p>jež peklo skrylo dýmem svým a pěnou.</p>

  <p>&nbsp;</p>

  <p>Pak na pusté jsme přišli na pobřeží,</p>

  <p>jež nevidělo nikdy posud lodě,</p>

  <p>jak vodou jeho čile v návrat běží.</p>

  <p>&nbsp;</p>

  <p>Zde opásal mne jeho po návodě.</p>

  <p>O dive! třtina, kterou vyvolila</p>

  <p>zde jeho ruka ve bahnité vodě,</p>

  <p>&nbsp;</p>

  <p>tam, kde ji utrh’, zas hned vyklíčila.</p>
</body>
</html>
