<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv dvacátý druhý</h3>

  <p>Jsa děsem schvácen k svojí průvodkyni</p>

  <p>jsem obrátil se, jak to dítě k tomu,</p>

  <p>jenž důvěry mu nejvíc vlívá, činí.</p>

  <p>&nbsp;</p>

  <p>A tato, máť jak děcka na pohromu,</p>

  <p>jež bledé bez dechu ji volá, hlasem</p>

  <p>svým vzmužujíc je, rychle chvátá z domu,</p>

  <p>&nbsp;</p>

  <p>Mi děla: „Což pak nevíš, nebe jasem</p>

  <p>že procházíš a že je svatá zcela</p>

  <p>jsouc pravé horlivosti spjato pasem?</p>

  <p>&nbsp;</p>

  <p>Jak píseň – uvaž to tvá mysl smělá –</p>

  <p>a úsměv můj by tebe proměnily,</p>

  <p>když vřava hlasů tak tě rozechvěla;</p>

  <p>&nbsp;</p>

  <p>Jich prosby kdyby tobě zřejmy byly,</p>

  <p>pak pomsta teprv byla by ti známa,</p>

  <p>již uvidíš, než smrt se k tobě schýlí.</p>

  <p>&nbsp;</p>

  <p>Meč nebes v ráně své se neoklamá,</p>

  <p>ne záhy, pozdě ne, jak tomu zdá se,</p>

  <p>jejž trýzní naděj nebo bázeň sama.</p>

  <p>&nbsp;</p>

  <p>Však jinam obrať oči svoje zase,</p>

  <p>neb uzříš slavných duchů jinou řadu,</p>

  <p>když poslechneš mou radu v brzkém čase.“</p>

  <p>&nbsp;</p>

  <p>Jak chtěla, jinam cíl svým očím kladu</p>

  <p>a malých sfér sto zřím, jež září svojí</p>

  <p>na vzájem vlastní zvyšovaly vnadu.</p>

  <p>&nbsp;</p>

  <p>I stál jsem tady jako onen stojí,</p>

  <p>kdo osten zvědavosti potlačuje</p>

  <p>a pro předmětů mnohost ptát se bojí.</p>

  <p>&nbsp;</p>

  <p>A největší, jež nejvíc paprskuje,</p>

  <p>z těch perel, vidím, jak se ke mně blíží</p>

  <p>mou zkojit zvědavost se obětuje.</p>

  <p>&nbsp;</p>

  <p>Z ní slyšel jsem: „Byťs mohl bez obtíží</p>

  <p>jak já zřít lásku, která ve nás plane,</p>

  <p>svou myšlénku bys vyřk’ i co tě tíži.</p>

  <p>&nbsp;</p>

  <p>Leč v pouti k nebes výši tebou ždané</p>

  <p>by čekání tě nezdrželo záhy,</p>

  <p>má odpověď na myšlénku tvou skane.</p>

  <p>&nbsp;</p>

  <p>Ten vrch, Cassino hostí jeho svahy,</p>

  <p>byl navštivován na vrcholi svojím</p>

  <p>čeládkou sklamanou a zlými vrahy.</p>

  <p>&nbsp;</p>

  <p>Já první vynesl tam, jenž tu stojím,</p>

  <p>zvěsť Onoho, jenž pravda snesl k zemi,</p>

  <p>jíž jasem tady povznešen se kojím.</p>

  <p>&nbsp;</p>

  <p>A milost rozlila se ručejemi</p>

  <p>na hlavu mou, že z jarma modloslužby</p>

  <p>jsem vytáh kraj ten chodě vesnicemi.</p>

  <p>&nbsp;</p>

  <p>A drahá světla nebeské té kružby</p>

  <p>též v přemítání žila, svaté plody</p>

  <p>a květy nesly plamenné jich tužby.</p>

  <p>&nbsp;</p>

  <p>Zde Romuald i Makarius, rody</p>

  <p>zde bratrů vidíš mojich v monastýru,</p>

  <p>jenž hruď i krok před světa střehli svody.“</p>

  <p>&nbsp;</p>

  <p>Já na to: „Láska, jejíž plnou míru</p>

  <p>mi jevíš v řeči své a ve svém zraku,</p>

  <p>jež kyne mi v ohnivém vašem víru,</p>

  <p>&nbsp;</p>

  <p>Mne jímá důvěrou, že bez rozpaku,</p>

  <p>jak před sluncem se růže otevírá</p>

  <p>když rozvíjí se, jak jen může; z mraku</p>

  <p>&nbsp;</p>

  <p>Mých pochyb, otče, veď mne, dej ať zírá,</p>

  <p>ač jestli hodna toho, duše moje</p>

  <p>v tvář tvoji, kterou halí jasnost čirá!“</p>

  <p>&nbsp;</p>

  <p>On: „Bratře, vznešené to přání tvoje</p>

  <p>to vyplní se až v posledním kruhu,</p>

  <p>kde každé, i mé, v své se vrací zdroje.</p>

  <p>&nbsp;</p>

  <p>Tam uzrá touha každičkého kruhu</p>

  <p>jsouc úplná, neb všecky částky spolu</p>

  <p>dli od věku kde byly juž, můj druhu.</p>

  <p>&nbsp;</p>

  <p>A nemá prostorů a nemá pólů,</p>

  <p>a žebřík náš ten přímo až k ni čelí,</p>

  <p>čímž pohled tvůj zří vzdálenou ji v bolu.</p>

  <p>&nbsp;</p>

  <p>Tam patriarcha Jakub viděl skvělý</p>

  <p>že ústí konec jeho, v oné chvíli,</p>

  <p>kdy Andělové po něm v lesku spěli.</p>

  <p>&nbsp;</p>

  <p>Leč nyní, aby po něm vystoupili,</p>

  <p>kdo nohou hne? a věty mého řádu</p>

  <p>jsou dobré, aby s pergameny shnily.</p>

  <p>&nbsp;</p>

  <p>Zdi, opatství jež byly, skrýše hadů</p>

  <p>a lupičů jsou, kutny však jsou žoky,</p>

  <p>z nichž zkažená čpí mouka plna smradu.</p>

  <p>&nbsp;</p>

  <p>Lichvářství proti bohu hříšné kroky</p>

  <p>tak neobrací, jak ty plody, jimi</p>

  <p>hruď mnichů šílí juž po mnohé roky.</p>

  <p>&nbsp;</p>

  <p>Co církev má, těm patří, prosebnými</p>

  <p>jenž hlasy „pro Bůh“ lkají, nemá vzato</p>

  <p>být přátely a parasity zlými.</p>

  <p>&nbsp;</p>

  <p>Jest lidské tělo bludem těžce spjato,</p>

  <p>že od duběnky čas až ku žaludu</p>

  <p>dobrému začátku je malý. Zlato</p>

  <p>&nbsp;</p>

  <p>Ni stříbro neměl Petr a já v trudu</p>

  <p>jsem začal modlením a dlouhým postem,</p>

  <p>František pokorou řád proti bludu.</p>

  <p>&nbsp;</p>

  <p>A setrváš-li při počátku prostém,</p>

  <p>a uzříš-li, kam došlo to v jich pýše,</p>

  <p>zříš bílé černému jak bylo mostem.</p>

  <p>&nbsp;</p>

  <p>Že Jordán obrátil se, mořská říše</p>

  <p>že couvla nazpět podle Boha přání,</p>

  <p>než pomoc tady, větší div je spíše.</p>

  <p>&nbsp;</p>

  <p>Děl, mezi druhy vstoupil z nenadání,</p>

  <p>sbor svatý sevřel se a pak se vzchopil</p>

  <p>a povzlet vzhůru jak vichřice vání.</p>

  <p>&nbsp;</p>

  <p>Jak sladké paní kyn bych nepochopil,</p>

  <p>jímž kynula mi výše ku žebříku,</p>

  <p>stou vůli v její sílu hned jsem stopil.</p>

  <p>&nbsp;</p>

  <p>Zde, stoupati a scházet kde je v zvyku,</p>

  <p>tak rychlý vzmach se nestal přirozeně,</p>

  <p>jak já se během vznesl v tomto mžiku.</p>

  <p>&nbsp;</p>

  <p>Kéž čtenáři se vrátím oslaveně</p>

  <p>v ten slavný pochod, k vůli němuž vina</p>

  <p>svou pykám v hruď se bije rozhorleně,</p>

  <p>&nbsp;</p>

  <p>Prst z ohně nevytán bys v takém kynu,</p>

  <p>jak znamení jsem viděl, jež za býkem,</p>

  <p>a rázem v jeho octnul jsem se klínu.</p>

  <p>&nbsp;</p>

  <p>„Ó slavné hvězdy, světla, volám mžikem,</p>

  <p>vy silou nadané, jen vaším darem</p>

  <p>jest celý duch můj, vyznávám to s díkem.</p>

  <p>&nbsp;</p>

  <p>Pod vámi zrozen byl i stížen zmarem</p>

  <p>ten otec všeho smrtelného žití,</p>

  <p>když poprv rodný vzduch mne blažil čarem;</p>

  <p>&nbsp;</p>

  <p>Když vstoupiti v kruh váš mně milost svítí,</p>

  <p>v ten vznešený kruh, jímž se otáčíte,</p>

  <p>zas souzeno mi v luh váš sestoupiti.</p>

  <p>&nbsp;</p>

  <p>K vám letí duše mojí vzdechy skryté,</p>

  <p>a v úctě prosím dodejte mi síly</p>

  <p>ku cíli, jenž mne táhne k pouti hbité.“</p>

  <p>&nbsp;</p>

  <p>„Tvá pouť se k poslednímu blaha chýlí,</p>

  <p>zas Beatrice začla, potřeba je,</p>

  <p>by oči tvé co nejjasnější byly.</p>

  <p>&nbsp;</p>

  <p>A než se dále vhloubíš v tyto kraje,</p>

  <p>hleď ještě jednou dolů, viz co světa</p>

  <p>pod nohama ve hlubinách ti taje.</p>

  <p>&nbsp;</p>

  <p>Ať rozkoš nejvyšší v tvé duši zkvétá,</p>

  <p>bys k vítěznému přidružil se davu,</p>

  <p>jenž vesel tím ethera kruhem létá.“</p>

  <p>&nbsp;</p>

  <p>Sfér sedmí věncem naklonil jsem hlavu</p>

  <p>a zřel jsem v hloubi kouli malou plouti,</p>

  <p>že usmál jsem se, jak je v bídném stavu.</p>

  <p>&nbsp;</p>

  <p>A ten úsudek nejlepším můž slouti,</p>

  <p>kdo pohrdá jí, výtečným ten sluje,</p>

  <p>kdo po vyšším jen snaží ducha pnouti.</p>

  <p>&nbsp;</p>

  <p>Já dceru Latóny zřel, v záři pluje</p>

  <p>bez stínu, který dokladem mi býval,</p>

  <p>že řidší tu, tam hustší poletuje.</p>

  <p>&nbsp;</p>

  <p>A pohled tvého syna zde mi kýval</p>

  <p>Hyperione, já jej snes, jak s Mají</p>

  <p>Diony kolem něho vír tu splýval.</p>

  <p>&nbsp;</p>

  <p>Pak ztlumené mi svity ve zrak hrají,</p>

  <p>to Joviš, mezi otcem, mezi synem</p>

  <p>jak mění místa, oči poznávají.</p>

  <p>&nbsp;</p>

  <p>Všech sedm viděl jsem tu jedním kynem</p>

  <p>v jich velkosti a ve rychlosti stálé,</p>

  <p>na různých drahách nepokrytých stínem.</p>

  <p>&nbsp;</p>

  <p>A místo, s nímž se pyšníváme, malé</p>

  <p>jsem viděl s vrchy, s doly jak se točí,</p>

  <p>ve kruhu blíženců tak v letu dále:</p>

  <p>&nbsp;</p>

  <p>I obrátil jsem k sličným očím oči.</p>
</body>
</html>
