<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv dvanáctý</h3>

  <p>„Ty Otče náš, jenž sídlíš v nebes říši,</p>

  <p>ne jimi omezen, leč lásku větší</p>

  <p>že chováš k prvním dílům v oné výši,</p>

  <p>&nbsp;</p>

  <p>Tvé moci, jmenu Tvému chvalořečí</p>

  <p>ať každý tvor, a, jak se právem sluší,</p>

  <p>Tvé sladké vůni modlitbou se vděčí.</p>

  <p>&nbsp;</p>

  <p>Mír tvojí říše v naši přijdiž duši,</p>

  <p>jej bez Tebe nestihnem nikdy sami,</p>

  <p>ať duch se jak chce po něm pne a kruší.</p>

  <p>&nbsp;</p>

  <p>Jak andělé svou vůli nad hvězdami</p>

  <p>Ti obětují pějíce hosanna,</p>

  <p>kéž každý činí taktéž mezi námi!</p>

  <p>&nbsp;</p>

  <p>Ať skane dnes nám denní naše manna,</p>

  <p>bez které každý v této drsné poušti</p>

  <p>jde zpět, čím víc je k chůzi mysl hnána.</p>

  <p>&nbsp;</p>

  <p>A jako každý milerád odpouští</p>

  <p>zlo, které trpěl, kéž Tvůj milostivý</p>

  <p>zrak odpouštěje zásluhy se spouští!</p>

  <p>&nbsp;</p>

  <p>Ctnost naši vratkou, Bože spravedlivý,</p>

  <p>v plen nevydávej prastarému vrahu,</p>

  <p>nás jeho zbav, jenž naší zkázy chtivý.</p>

  <p>&nbsp;</p>

  <p>Tu poslední modlitby naši snahu,</p>

  <p>ne nám kéž Tvoje milost splnit ráčí,</p>

  <p>leč těm, za námi již v tu spějí dráhu.“ —</p>

  <p>&nbsp;</p>

  <p>Tak okolo nás tlum těch stínů kráčí;</p>

  <p>zdar nám i sobě ždaje; zvolna táhnul</p>

  <p>pod tíží, jak v snu můra když nás tlačí.</p>

  <p>&nbsp;</p>

  <p>Pod balvanem svým každý z nich se nahnul</p>

  <p>jda polekán po první římsy kraji,</p>

  <p>ze špíny světa očistit se prahnul.</p>

  <p>&nbsp;</p>

  <p>Když tam v modlitbě stále pro nás lkají.</p>

  <p>co mohou pro ně činit zde a říci</p>

  <p>ti, dobré vůle kořeny již mají?</p>

  <p>&nbsp;</p>

  <p>Jim dlužno pomáhat, by hanobící</p>

  <p>zde skvrny smyli, čisti, bez váhání</p>

  <p>by vzlétli v kruhy hvězdami se skvící.</p>

  <p>&nbsp;</p>

  <p>— „Se spravedností jestli slitování</p>

  <p>z vás brzy břímě snít má, že se bráti</p>

  <p>svou perutí vám možno podle přání,</p>

  <p>&nbsp;</p>

  <p>Kde stupně jsou, nám račte ukázati,</p>

  <p>jež nejkratší jsou a kde víc jich kyne,</p>

  <p>tam méně srázné z nich nás učte znáti.</p>

  <p>&nbsp;</p>

  <p>Neb s tíží masa Adamova šine</p>

  <p>sem tento krok svůj, tak že vůle živá</p>

  <p>výš stoupati, mu umdlívá a hyne.“ —</p>

  <p>&nbsp;</p>

  <p>Ta slova, která v odpověď nám splývá</p>

  <p>na vůdce mého řeč, já slyšel zníti,</p>

  <p>však nerozeznal, zkad zní zádumčivá.</p>

  <p>&nbsp;</p>

  <p>Já slyšel: „Na pravo vám dlužno jíti,</p>

  <p>po břehu s námi, tam vchod uvidíte,</p>

  <p>kde živý člověk může vystoupiti.</p>

  <p>&nbsp;</p>

  <p>Byť balvan nepřekážel ostražité</p>

  <p>mé chůzi, krotě hrdost mojí šíje,</p>

  <p>že skloněné mám tváře v stínu skryté,</p>

  <p>&nbsp;</p>

  <p>Tu prohled toho bych, jenž dosud žije</p>

  <p>však jméno tají, znám-li, ku lítosti</p>

  <p>bych hnul jím, nad tím, balvan jak mne kryje.</p>

  <p>&nbsp;</p>

  <p>Byl Latiník jsem, Toska velké ctnosti</p>

  <p>syn Viléma Aldobrandeschi, jeho</p>

  <p>zda jméno, nevím, paměť vaše hostí.</p>

  <p>&nbsp;</p>

  <p>Mne stará krev a skutky rytířského</p>

  <p>slavného rodu v pýše utvrdily,</p>

  <p>že nepamětliv matky žití všeho</p>

  <p>&nbsp;</p>

  <p>Jsem každým zlostně zhrdal v každé chvíli,</p>

  <p>a umřel na to; Sienští to znají,</p>

  <p>i v Campagnaticu ty zvěsti zbyly.</p>

  <p>&nbsp;</p>

  <p>Jsem Humbert; pýcha, z níž se tady kaji,</p>

  <p>ne pouze mne, leč všecky moje druhy</p>

  <p>i se mnou strhla zhouby ku pokraji.</p>

  <p>&nbsp;</p>

  <p>A proto nesu tento balvan tuhý,</p>

  <p>dokud bych zadost Bohu neučinil,</p>

  <p>tam zanedbav, zde pykám svoje dluhy.“ —</p>

  <p>&nbsp;</p>

  <p>Tvář skloniv poslouchal jsem, jak se vinil,</p>

  <p>a jeden z nich (ne, jenž hovořil právě),</p>

  <p>zpod balvanu se pozved’, jenž ho stínil.</p>

  <p>&nbsp;</p>

  <p>Mne uzřel, poznal, volal usedavě</p>

  <p>zrak upíraje na mne v omdlévání;</p>

  <p>já skrčen s nimi šel jsem namáhavě.</p>

  <p>&nbsp;</p>

  <p>„Tys Oderisi! neklame mne zdání,</p>

  <p>čest Agobbia a umění, které</p>

  <p>v Paříži sluje illuminování.“ —</p>

  <p>&nbsp;</p>

  <p>Děl: „Bratře! víc se smějí listy steré,</p>

  <p>jež Franco Boloňský tam pomaloval,</p>

  <p>z cti jeho jméno mé jen částku bere.</p>

  <p>&nbsp;</p>

  <p>Věř, takto bych jej sotva vychvaloval</p>

  <p>jsa na živu, neb veliký chtíč slávy</p>

  <p>mé srdce celé příliš naplňoval.</p>

  <p>&nbsp;</p>

  <p>Za pýchu tuto trest zde namáhavý</p>

  <p>teď snáším, věř, nebyl bych ještě tady,</p>

  <p>bych z hříchů k Bohu nezved’ se v čas pravý.</p>

  <p>&nbsp;</p>

  <p>Ó marná slávo nadání! jak všady</p>

  <p>ti krátce trvá zeleň na vrcholi,</p>

  <p>když hrubý věk se nedomůže vlády!</p>

  <p>&nbsp;</p>

  <p>Mnil Cimabue, malířské že školy</p>

  <p>jest hlava, nyní Giotta slaví doba,</p>

  <p>a pověst prvního jen zvuk je holý.</p>

  <p>&nbsp;</p>

  <p>A Guldu Guidem vzata vzácná zdoba,</p>

  <p>slout mistrem řeči a snad narození</p>

  <p>již slavil ten, jenž vyštve z hnízda oba.</p>

  <p>&nbsp;</p>

  <p>Víc nežli větru dech ruch světský není,</p>

  <p>hned odtud a hned odjinud zas vane,</p>

  <p>a mění jméno, jakmile směr mění.</p>

  <p>&nbsp;</p>

  <p>Až tisíc let do bezdna času skane,</p>

  <p>když zemřeš stár, než kdybys zemřel dítě,</p>

  <p>jež „hamham“, „činči“ říká, nezůstane</p>

  <p>&nbsp;</p>

  <p>Víc z tvojí slávy, a let proud se řítě</p>

  <p>před věčností jest míň než brvy hnutí</p>

  <p>před kruhem, jenž se točí nejmíň hbitě.</p>

  <p>&nbsp;</p>

  <p>A přede mnou, jenž tak se k chůzi nutí,</p>

  <p>ač slavný dřív byl po Toskaně celé,</p>

  <p>v Sieně o něm sotva zašeptnutí,</p>

  <p>&nbsp;</p>

  <p>A pán tam byl, když rozdrcen byl směle</p>

  <p>vztek Florentský, jenž pyšný v onom čase</p>

  <p>byl právě, nyní jak jest zkrotlý cele.</p>

  <p>&nbsp;</p>

  <p>Jak s barvou trávy s vaší slávou má se,</p>

  <p>teď přijde a zas jde, a ten ji zbělí,</p>

  <p>jímž z drsné země vyšla v plné kráse.“ —</p>

  <p>&nbsp;</p>

  <p>Já: „Pravda, kterou tvoji rtové děli,</p>

  <p>ta pokorou mé mírní nadýmání,</p>

  <p>leč kdo jest, o němž’s hovořil čas celý?“ —</p>

  <p>&nbsp;</p>

  <p>„Provenzan Salvani,“ děl bez zdrahání,</p>

  <p>„zde pyká, usmyslil si v pyšné hrudi</p>

  <p>Sienu získat svému panování.</p>

  <p>&nbsp;</p>

  <p>Co zemřel, touto procházkou se trudí,</p>

  <p>neb takou mincí tady těm se platí,</p>

  <p>jež marná snaha nad jich obzor pudí.“ —</p>

  <p>&nbsp;</p>

  <p>Já: „Když duch onen, jenž se nechtěl káti</p>

  <p>až na nejzazším kraji svého žití,</p>

  <p>tam čeká, nemoha sem vstupovati,</p>

  <p>&nbsp;</p>

  <p>(Když prosby nemohly jej vykoupiti),</p>

  <p>než mine čas, jak dlouho žil, dej zvěsti,</p>

  <p>jak tento volný přístup moh’ sem míti?“ —</p>

  <p>&nbsp;</p>

  <p>— „V své slávě největší žil i v svém štěstí,“</p>

  <p>on děl, „když všecken stud potlačiv v sobě</p>

  <p>šel, v Sieně si used’ na náměstí,</p>

  <p>&nbsp;</p>

  <p>By pomoh’ příteli, jenž v Karla zlobě</p>

  <p>jat úpěl v žaláři, tu podnik’ dílo,</p>

  <p>že všecky žíly v něm se chvěly. Tobě</p>

  <p>&nbsp;</p>

  <p>Víc nedím, byť mé rčení temné bylo,</p>

  <p>však sousedé tví již se postarají,</p>

  <p>by samo všecko se ti vysvětlilo:</p>

  <p>&nbsp;</p>

  <p>Tím skutkem onomu se vyhnul kraji.“</p>
</body>
</html>
