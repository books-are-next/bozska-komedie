<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv patnáctý</h3>

  <p>Ta dobrotivá vůle, v které svítí</p>

  <p>vždy láska, pravým jestli směrem dýše,</p>

  <p>jak žádostivost v zlé vůli jest skrytá,</p>

  <p>&nbsp;</p>

  <p>Té sladké lýře káže doznět tiše</p>

  <p>a svatým stranám velí spočinouti,</p>

  <p>jež ladíc spouští ruka s nebes říše.</p>

  <p>&nbsp;</p>

  <p>Ctné prosby jak by mohly přeslechnouti</p>

  <p>ty bytosti, jež, by mi daly síly,</p>

  <p>ku prosbě rázem chtěly umlknouti!</p>

  <p>&nbsp;</p>

  <p>A sluší, aby odsouzeni byli,</p>

  <p>kdož z lásky k věci, jež trvá čas malý,</p>

  <p>se věčné oné lásky oloupili.</p>

  <p>&nbsp;</p>

  <p>Jak nocí tichou, jasnou náhle z dáli.</p>

  <p>svit rozlévá se jako ve plameni,</p>

  <p>že dráždí oči, které klidně stály;</p>

  <p>&nbsp;</p>

  <p>Jak hvězda by to, která místo mění,</p>

  <p>ač na místě, kde světlo ono zkvetlo,</p>

  <p>nic neschází; a na dlouho to není:</p>

  <p>&nbsp;</p>

  <p>Tak s pravé ruky hvězdné sjelo světlo</p>

  <p>a tím zhvězděním kříže zářným v skvělém</p>

  <p>se hnalo letu, až mu do noh sletlo.</p>

  <p>&nbsp;</p>

  <p>Od pentle drahokam ten v letu smělém</p>

  <p>se nerozloučil, křížem běžel dolů,</p>

  <p>jak plamen by se míhal za úbělem.</p>

  <p>&nbsp;</p>

  <p>Stín Anchisa tak stanul ve plápolu,</p>

  <p>když nelhala ta vzácná naše Musa,&nbsp;</p>

  <p>když v Elisiu syna objal v bolu.</p>

  <p>&nbsp;</p>

  <p>„O sanguis meus o super infusa</p>

  <p>Gratia Dei sicut tibi cui</p>

  <p>bis unquam coeli janua reclusa?“</p>

  <p>&nbsp;</p>

  <p>Tak ono světlo, které pozoruji,</p>

  <p>pak obrátil jsem obličej k své paní,</p>

  <p>leč trnu všady, kam se zraky snují.</p>

  <p>&nbsp;</p>

  <p>Neb v jejích očích také usmívání,</p>

  <p>že mnil jsem milosti i ráje cíle</p>

  <p>že dosah zrak můj, v její když se sklání.</p>

  <p>&nbsp;</p>

  <p>Dál, sluchu jako zraku zvěsti milé,</p>

  <p>duch ku počátku jal se dumy bájit,</p>

  <p>jež pochopiti nebylo v mé síle.</p>

  <p>&nbsp;</p>

  <p>Ne, sám že něco chtěl by mi snad tajit,</p>

  <p>leč musil tak, neb jen za mezí lidí</p>

  <p>myšlénka jeho směr si mohla najít.</p>

  <p>&nbsp;</p>

  <p>Leč lásky horoucí luk, jejž on řídí,</p>

  <p>když umdlel, tak že mohlo slovo jeho</p>

  <p>být pochopeno duchem, jenž to vidí.</p>

  <p>&nbsp;</p>

  <p>To první, co se dotklo sluchu mého:</p>

  <p>„Buď požehnán ty jeden ve trojici,</p>

  <p>žes milostiv tak k rodu sluhy svého!“</p>

  <p>&nbsp;</p>

  <p>A dále: „Touhu dlouhou, hárající,</p>

  <p>jež vznikla ve mně čtením knihy valné,</p>

  <p>jež nemění se, v této blýskavici,</p>

  <p>&nbsp;</p>

  <p>V níž k tobě hovořím, po době žalné,</p>

  <p>teď ukájíš, můj synu, té buď díka,</p>

  <p>jež křídla tobě dala k pouti dálné.</p>

  <p>&nbsp;</p>

  <p>Ty myslíš, myšlénka tvá smrtelníka</p>

  <p>že z pramyšlénky ke mně cesta hledá,</p>

  <p>jak z jedné známé pět nebo šest vzniká.</p>

  <p>&nbsp;</p>

  <p>Tož zeptat se, kdo já jsem, ti to nedá,</p>

  <p>ni proč se veselejším jevím tobě,</p>

  <p>než jiný z davu, jenž se tady zvedá.</p>

  <p>&nbsp;</p>

  <p>A pravda máš, neb stejně v každé době</p>

  <p>zde patří do zrcadla velcí, malí,</p>

  <p>kde myšlénku zříš, než ji myslíš sobě.</p>

  <p>&nbsp;</p>

  <p>Leč svaté lásce, v níž jsem v bděni stálý,</p>

  <p>jež ve mně nítí sladké touhy žízeň,</p>

  <p>by lépe myšlénky mé v souzvuk hrály,</p>

  <p>&nbsp;</p>

  <p>Tož jasně, směle, jistě zjev svou trýzeň,</p>

  <p>své všecko přání a svou všecku vůli,</p>

  <p>neb odpověď juž chystá ti má přízeň.“</p>

  <p>&nbsp;</p>

  <p>Mé zraky se hned k Beatrici snuly,</p>

  <p>než mluvil jsem, a rázem mojí snaze</p>

  <p>ty smavé její oči křídla vzduly.</p>

  <p>&nbsp;</p>

  <p>A pak jsem začal: „První rovnost blaze</p>

  <p>co zjevila se vám, všem se tu děje,</p>

  <p>že s rozumem cit máte v rovnováze.</p>

  <p>&nbsp;</p>

  <p>Neb v Slunci, jež vás osvěcuje, hřeje,</p>

  <p>jsou cit i rozum v také harmonii,</p>

  <p>že nelze říc, jak jedno druhé kreje.</p>

  <p>&nbsp;</p>

  <p>Leč cit a přání u těch, kteří žijí,</p>

  <p>tou příčinou, která vám není skryta,</p>

  <p>vždy křídly s péry rozličnými bijí.</p>

  <p>&nbsp;</p>

  <p>Mně smrtelníku rovněž v hrudi zkvítá</p>

  <p>táž nesrovnalost, tož jen mlčky, díkem</p>

  <p>mé srdce tento otcovský ples vítá.</p>

  <p>&nbsp;</p>

  <p>Leč tebe prosím, usedavě, s křikem,</p>

  <p>ty živý topase, jímž šperk ten plane,</p>

  <p>rci jméno, jež jsi měl jsa smrtelníkem!“</p>

  <p>&nbsp;</p>

  <p>„Má ratolesti, z které slast mi vane</p>

  <p>juž v čekání, já byl jsem tvojím kmenem!“</p>

  <p>to první z jeho řeči ke mně kane.</p>

  <p>&nbsp;</p>

  <p>Pak dále: Ten, jehož se zdobíš jménem,</p>

  <p>kterému sto let a víc prodlévati</p>

  <p>na první řimse bylo smutným věnem,</p>

  <p>&nbsp;</p>

  <p>To byl můj syn, jej dědem tobě zváti,</p>

  <p>a dobře děláš, dlouhou jeho mdlobu</p>

  <p>že tvůj mu život skutky ctnými krátí.</p>

  <p>&nbsp;</p>

  <p>V zděch starých Florencie v dávnou dobu,</p>

  <p>v nichž terca s nonou ještě počítá se,&nbsp;</p>

  <p>ctná, střídmá v míru byla, za ozdobu</p>

  <p>&nbsp;</p>

  <p>Bez řetízků, bez korun v onom čase</p>

  <p>bez sandálů, bez pasu žena byla,</p>

  <p>jenž ve větší než ona plál by kráse.</p>

  <p>&nbsp;</p>

  <p>A dcera sotva že se narodila,</p>

  <p>trud nestrojila otci, tu věk mladý,</p>

  <p>tam věna aby se mez nezrušila.</p>

  <p>&nbsp;</p>

  <p>A domů nebylo bez lidí tady,</p>

  <p>jím Sardanapal neřek, vyzdobeny</p>

  <p>jak mají síně být, v nich jaké vnady.</p>

  <p>&nbsp;</p>

  <p>A Montemalo nebyl přemožený</p>

  <p>Ucellatojem, první ve stoupáni</p>

  <p>jenž byl a bude první pokořený.</p>

  <p>&nbsp;</p>

  <p>Bellincion Berti našel opásání,</p>

  <p>jenž kožené a z kosti, od zrcadla</p>

  <p>choť jeho šla bez tváří malování.</p>

  <p>&nbsp;</p>

  <p>Těm z Vecchia a Nerli nenapadla</p>

  <p>chuť nosit hávy s potaženou koží,</p>

  <p>jich ženy doma hleděly si přádla.</p>

  <p>&nbsp;</p>

  <p>Ti šťastní věděli, kam kosti složí</p>

  <p>a pro Francii žena tenkrát žádná</p>

  <p>neosiřela ve manželském loži.</p>

  <p>&nbsp;</p>

  <p>Ta nad kolébkou bděla žena řádná,</p>

  <p>tou starou mluvou konejši své dítě,</p>

  <p>jež blažila juž dědy věčně vnadná.</p>

  <p>&nbsp;</p>

  <p>Ta při tom snula se vřetena nítě</p>

  <p>a rodné svoje báje vyprávěla</p>

  <p>o Fiesole, Římu, Tróji hbitě.</p>

  <p>&nbsp;</p>

  <p>A Saltorello nebo Cianghella&nbsp;</p>

  <p>by divem byli, jako teď by divem</p>

  <p>zvěst Cornelie s Cincinnatem zněla.</p>

  <p>&nbsp;</p>

  <p>A v tomto klidném, krásném žití snivém</p>

  <p>ctných měšťanů, jež cnost a věrnost hlídá,</p>

  <p>v tom sladkém hnízdě, v asylu tom tklivém,</p>

  <p>&nbsp;</p>

  <p>Od Marje svolala mne matky bída,</p>

  <p>a v staré křtitelnici křest pak svatý</p>

  <p>mne posvětil, já stal se Cacciaguida.</p>

  <p>&nbsp;</p>

  <p>Moronta s Eliséem měl jsem braty</p>

  <p>a ženu vzal jsem ze údolí Pádu,&nbsp;</p>

  <p>tvé příjmí odtud; nadšením pak jatý</p>

  <p>&nbsp;</p>

  <p>Já přidružil se záhy ke Konrádu;&nbsp;</p>

  <p>ten pasoval mne svého za rytíře,</p>

  <p>tak jeho přízně získal jsem si vládu.</p>

  <p>&nbsp;</p>

  <p>Já táhnul s nim v boj proti oné víře,&nbsp;</p>

  <p>lid jejíž vaše práva zneužívá,</p>

  <p>a toho vina padá na pastýře.</p>

  <p>&nbsp;</p>

  <p>Tam zmocnila se mne ta luza divá</p>

  <p>a zbavila mne toho světa víru,</p>

  <p>jímž dráha mnohé duše bývá křivá.</p>

  <p>&nbsp;</p>

  <p>Já mučenictvím přišel k tomu míru.</p>
</body>
</html>
