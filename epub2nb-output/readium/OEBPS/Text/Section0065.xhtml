<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_30">Zpěv dvacátý sedmý</h3>

  <p>Jak první paprsky když slunce hází,</p>

  <p>tam jeho Tvůrce kde prolil krev svoji,</p>

  <p>když nad Iberem velká Váha vzchází,</p>

  <p>&nbsp;</p>

  <p>Co nad Gangem již polední žár stojí:</p>

  <p>tak slunce bylo, den se k pádu klonil;</p>

  <p>v tom Anděl zjevil se nám v světla roji.</p>

  <p>&nbsp;</p>

  <p>Na břehu stál před plamenem, jejž clonil,</p>

  <p>a „Blaženi, kdo čisté srdce mají“</p>

  <p>nad lidský živější zpěv z úst svých ronil.</p>

  <p>&nbsp;</p>

  <p>Pak: „Duše svaté, dokud neobtkají</p>

  <p>vás plameny, vám průchod volný není,“</p>

  <p>děl, když jsme blíž mu stáli na pokraji.</p>

  <p>&nbsp;</p>

  <p>„Nuž nebuďte dál k zpěvu zatvrzeni</p>

  <p>a vstupte v žár!“ — Mne při tom strachy jaly,</p>

  <p>jak ty, kteří jsou v jámě pohrouženi.</p>

  <p>&nbsp;</p>

  <p>Mé ruce skřížené se k předu vzpjaly,</p>

  <p>v žár patřil jsem, na lidská myslil těla</p>

  <p>těch, které vídal jsem, jak v ohni pláli.</p>

  <p>&nbsp;</p>

  <p>Má obrátila se stráž ke mně bdělá:</p>

  <p>„Můj synu, muka jen, ne smrt jsou tady.</p>

  <p>To v těchu ústa Virgilova děla.</p>

  <p>&nbsp;</p>

  <p>Ó vzpomeň, vzpomeň. Geryona zády</p>

  <p>jsem zdravého tě přenes’, blíže Boha</p>

  <p>když nyní jsem, ty obáváš se zrady?</p>

  <p>&nbsp;</p>

  <p>Ó věř, kdybysi tisícletí mnohá</p>

  <p>ve klínu žárů těchto musil dlíti,</p>

  <p>ni vlas ti spálit není jejich vloha.</p>

  <p>&nbsp;</p>

  <p>A mníš-li, že tě lapám v klamu síti,</p>

  <p>jdi ku ohni a získej důkaz sobě,</p>

  <p>lem šatu tvého ať si ruka chytí.</p>

  <p>&nbsp;</p>

  <p>Strach odlož, který bere sílu tobě,</p>

  <p>sem obrať se a projdi jistý, smělý! —“</p>

  <p>Já proti svědomí stál přec jak v mdlobě.</p>

  <p>&nbsp;</p>

  <p>Když zřel, že váhaje jsem zatvrzelý,</p>

  <p>děl trochu pohněván: — „Hleď, milý synu,</p>

  <p>od Beatrice ta zeď jen tě dělí! —“</p>

  <p>&nbsp;</p>

  <p>Při jméně Thisby Pyramus jak v zhynu</p>

  <p>zrak otevřel a na ni jej obrátil,</p>

  <p>co moruš vzplála barvou od rubínu:</p>

  <p>&nbsp;</p>

  <p>Hned tvrdošijnost svou jsem rázem ztratil,</p>

  <p>ku vůdci otočil se, jméno slyše,</p>

  <p>zvuk jehož srdce mé vždy divně zchvátil.</p>

  <p>&nbsp;</p>

  <p>On zatřás’ hlavou a se usmál tiše:</p>

  <p>„— Jak, zůstat ještě tady je tvou vůlí? —“</p>

  <p>Jak děcku děl, jež láká jabko s výše.</p>

  <p>&nbsp;</p>

  <p>A vstoupil v žáry, jež se rozklenuly,</p>

  <p>řka, kroky Statia, jenž cestou dlouhou</p>

  <p>nás oddělil, by za mými se snuly.</p>

  <p>&nbsp;</p>

  <p>Ve žhavé sklo se vrhnout vřel jsem touhou,</p>

  <p>bych ochladil se žhoucí ve peřeji,</p>

  <p>žár taký sálal tou zdí ohně pouhou.</p>

  <p>&nbsp;</p>

  <p>Můj sladký otec nové ku naději</p>

  <p>mne pobádal o Beatrici řečí</p>

  <p>řka: „Zdá se mi, že vidím oči její!“ —</p>

  <p>&nbsp;</p>

  <p>Hlas vedl nás a za ním celou péčí</p>

  <p>když krok jsme obrátili ku stoupání,</p>

  <p>již k novému nám vrch tu kynul větší.</p>

  <p>&nbsp;</p>

  <p>„Ó pojďte, otcem mojím požehnáni!“</p>

  <p>ze záře jasné čarovně to znělo,</p>

  <p>že přemožen, jsem patřit nemoh’ na ni.</p>

  <p>&nbsp;</p>

  <p>— „Již slunce v sklonku, večer,“ dál to dělo,</p>

  <p>„ó urychlete krok svůj bez prodlení,</p>

  <p>na zápádě dokud se nesetmělo!“ —</p>

  <p>&nbsp;</p>

  <p>Výš přímo cesta vedla přes kamení</p>

  <p>tím směrem, že jsem skrýval svojím tělem</p>

  <p>svit slunce, které haslo v unavení.</p>

  <p>&nbsp;</p>

  <p>Pár schodů mohli jsme ve chvatu smělém</p>

  <p>jen urazit, neb z honu černých stínů</p>

  <p>jsme soudili, že slunce v sklonu ztmělém.</p>

  <p>&nbsp;</p>

  <p>A dříve nežli v nebes valném klínu</p>

  <p>tón jedné barvy celý obzor polil,</p>

  <p>než strhla noc svět v svoji prohlubinu,</p>

  <p>&nbsp;</p>

  <p>Za lože každý jeden schod si zvolil,</p>

  <p>neb hory povaha nám sílu vzala,</p>

  <p>ač každý rád by další cestu volil.</p>

  <p>&nbsp;</p>

  <p>A jako kozy, dokud slunce sálá,</p>

  <p>(než nažraly se do sytosti píce</p>

  <p>si divě křepčí, kde je sráz i skála,)</p>

  <p>&nbsp;</p>

  <p>Se mlčky schoulí v stín dál žvýkajíce,</p>

  <p>co pastýř stojí opřen o své holi,</p>

  <p>je hlídá, bdí; neb jako do měsíce</p>

  <p>&nbsp;</p>

  <p>Se dívá ovčák, když nocuje v poli</p>

  <p>a klidně leží blíže svého stáda,</p>

  <p>by nerozhnala zvěř je v stráň a doly:</p>

  <p>&nbsp;</p>

  <p>Tak ulehnula tady nás tří řada,</p>

  <p>já koza byl a oni pastýřové,</p>

  <p>a z obou stran kolem nás skalná lada.</p>

  <p>&nbsp;</p>

  <p>Jen málo z venku zřel jsem, zástupové</p>

  <p>hvězd ale v tomto sporém málu plály</p>

  <p>než obyčejně větší, v záři nové.</p>

  <p>&nbsp;</p>

  <p>Tak přemítaje a k nim patře v dáli</p>

  <p>jsem usnul snem, jenž často zvěsti dává</p>

  <p>o věcech mnohem dříve, než se staly.</p>

  <p>&nbsp;</p>

  <p>V té chvíli, (snil jsem) na vrch záře žhavá</p>

  <p>kdy padá s hvězdy Venuše, jež pláti</p>

  <p>ve ohni lásky nikdy neustává,</p>

  <p>&nbsp;</p>

  <p>Jsem krásnou mladou paní viděl státi</p>

  <p>na louce byla, trhala si kvítí</p>

  <p>a zpívajíc to děla: „Kdo chce znáti,</p>

  <p>&nbsp;</p>

  <p>Jak jmenuji se, hleď to zachytiti;</p>

  <p>jsem Lia a mé krásné ruce čilé</p>

  <p>jsou nyní v práci věnec pro mne víti,</p>

  <p>&nbsp;</p>

  <p>Bych krásná zřela ve zrcadlo milé.</p>

  <p>Však sestra Rachel stále před svým sedí,</p>

  <p>den celý nevstane ni jedné chvíle.</p>

  <p>&nbsp;</p>

  <p>Tak ráda v svoje krásné oči hledí,</p>

  <p>jak ráda já se krášlím, prací svojí</p>

  <p>se těším, ona díváním.“ — Již bledí</p>

  <p>&nbsp;</p>

  <p>Dva paprskové do kola se rojí,</p>

  <p>jenž poutníkovi mnohem sladčej’ září,</p>

  <p>čím otčině blíž k návratu se strojí,</p>

  <p>&nbsp;</p>

  <p>Tmy plaší na vše strany a též maří</p>

  <p>můj spánek, vstal jsem a zřel mistry drahé,</p>

  <p>jak vzhůru byli s jasnou vesměs tváří.</p>

  <p>&nbsp;</p>

  <p>— „To sladké ovoce tak těchou vlahé,</p>

  <p>jež člověk na tolika snětích hledá,</p>

  <p>dnes hladu tvému skojení dá blahé.“ —</p>

  <p>&nbsp;</p>

  <p>Tak Virgilova řeč se ke mně zvedá.</p>

  <p>Většího věru nedostal jsem daru,</p>

  <p>a nikdo víc mi také těchy nedá.</p>

  <p>&nbsp;</p>

  <p>A také touhy podlehl jsem žáru</p>

  <p>ku výši spět, že za každičkým krokem</p>

  <p>jsem cítil, že mám křídla cesty k zdaru.</p>

  <p>&nbsp;</p>

  <p>Když celé schody prolétli jsme skokem</p>

  <p>a na nejvyšším stupni když jsme byli,</p>

  <p>tu Virgil pozorným mne změřil okem</p>

  <p>&nbsp;</p>

  <p>A děl: — „Žár věčný s časným, synu milý,</p>

  <p>jsi viděl již a dostoup’ v ony kraje,</p>

  <p>kam hlouběj’ vniknout zrak můj nemá síly.</p>

  <p>&nbsp;</p>

  <p>Já uměním a vědou pomáhaje</p>

  <p>jsem vedl tě, kéž vůle tě teď vodí,</p>

  <p>kraj rodný kyne ti se usmívaje.</p>

  <p>&nbsp;</p>

  <p>Viz, světlem slunce tvoje skráň se brodí,</p>

  <p>viz keře, stromy, trávu, květy kolem,</p>

  <p>jež sama ze sebe zem tato rodí.</p>

  <p>&nbsp;</p>

  <p>Než přijdou oči veselé, jež bolem</p>

  <p>dřív lkajíce mne na pomoc ti slaly,</p>

  <p>zde odpočívej nebo tím choď dolem,</p>

  <p>&nbsp;</p>

  <p>Na slovo nečekej ni pokyn malý,</p>

  <p>tvůj soud je volný, zdravý v každé době,</p>

  <p>ty chybíš, čin tvůj když se jeho vzdálí.</p>

  <p>&nbsp;</p>

  <p>Tož korunu i mitru dávám tobě!“ —</p>
</body>
</html>
