<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv dvacátý pátý</h3>

  <p>To stane-li se, že ty svaté sloky,</p>

  <p>na kterých Zem i Nebe pracovaly,</p>

  <p>a při nichž dlouhé zhubeněl jsem roky,</p>

  <p>&nbsp;</p>

  <p>Zášť přemohou, která mne žene v dáli</p>

  <p>od stáje krásné, kde beránek já jsem</p>

  <p>spal, vlků sok, jenž na stáj v útok hnali;</p>

  <p>&nbsp;</p>

  <p>Pak s jiným závojem a jiným hlasem</p>

  <p>se vrátím básník a u křtitelnice,</p>

  <p>kde byl jsem křtěn, laur propletu svým vlasem:</p>

  <p>&nbsp;</p>

  <p>Neb v onu víru, kterou blíží více</p>

  <p>se k bohu duše, tam jsem vstoupil, dítě,</p>

  <p>pro kterou Petr objal teď mé líce.</p>

  <p>&nbsp;</p>

  <p>A z oné sféry jiný oheň svítě</p>

  <p>se pohnul k nám, zkad vystoup onen svatý,</p>

  <p>jenž první Krista náměstek byl. Hbitě</p>

  <p>&nbsp;</p>

  <p>Má paní v srdci plesu plamen vzňatý</p>

  <p>mi děla: „Šlechtice viz, v světa luhu</p>

  <p>v pouť k němuž přemnohý je touhou jatý.“</p>

  <p>&nbsp;</p>

  <p>A jako holubi, druh sedá k druhu,</p>

  <p>a vrkajíce lásku svou si sdílí,</p>

  <p>a v lásce své se oblétají v kruhu,</p>

  <p>&nbsp;</p>

  <p>Dva tito knížata se k sobě chýlí,</p>

  <p>se zdraví, chlebu vzdávajíce chvály,</p>

  <p>jejž skytá ráj a za kterým duch pílí.</p>

  <p>&nbsp;</p>

  <p>Když pozdravy juž svoje dokonaly,</p>

  <p>ta ke mně přistoupili u mlčení,</p>

  <p>můj nemohl snést pohled, kterak pláli.</p>

  <p>&nbsp;</p>

  <p>A Beatrice úsměv svůj v řeč mění:</p>

  <p>„Ó velký duchu, basiliky naší</p>

  <p>jenž hlásal‘s hojnost, které rovno není,</p>

  <p>&nbsp;</p>

  <p>Dej, nadějí kéž řeč tvá k nám se snáší;</p>

  <p>když tři viděli proměnění Krista,</p>

  <p>tys mezi nimi značil naděj blažší.</p>

  <p>&nbsp;</p>

  <p>Skráň pozvedni, ať duše tvá jest jista,</p>

  <p>že všemu co přichází z tůně světa,</p>

  <p>se teprv zralost v naší záři chystá.“</p>

  <p>&nbsp;</p>

  <p>Ta útěcha mi z druhé hvězdy slétá,</p>

  <p>tož obrátil jsem k horám zraky svoje,</p>

  <p>jichž tíže postrach v duši moji metá.</p>

  <p>&nbsp;</p>

  <p>„Když císař náš milosti svoje zdroje</p>

  <p>ti otevřel, bys před svou smrti zíral</p>

  <p>až v jeho dvůr a v jeho knížat roje,</p>

  <p>&nbsp;</p>

  <p>Bys s pravdou, kterou jasný dvůr ten svíral,</p>

  <p>též naděj na zemi, jež lásku nítí,</p>

  <p>ne pro sebe, leč pro druhé též sbíral:</p>

  <p>&nbsp;</p>

  <p>Rci, čím jest ona, jak můž zdobou býti</p>

  <p>tvé duše, pověz, kterak přišla k tobě?“</p>

  <p>Tak druhé světlo slyším hovořiti.</p>

  <p>&nbsp;</p>

  <p>A ona svatá, jež má křídla obě</p>

  <p>tak k vysokému letu mocně vzpíná,</p>

  <p>mou odpověď tak předešla v té době:</p>

  <p>&nbsp;</p>

  <p>„Věř, bojující církev nemá syna,</p>

  <p>jenž větší naděj choval by, jak psáno</p>

  <p>jest v slunci, jež vás všecky obepíná.</p>

  <p>&nbsp;</p>

  <p>Tož z Egypta by vyšel, je mu přáno</p>

  <p>a Jeruzalém viděl v žiti dráze,</p>

  <p>než skončiti boj jemu přikázáno.</p>

  <p>&nbsp;</p>

  <p>Ty dvě otázky, po vědění v snaze</p>

  <p>jež nečinil jsi, ale proto pouze,</p>

  <p>by on zvěstoval, jak sám ceníš draze</p>

  <p>&nbsp;</p>

  <p>Cnost tuto, jeho přenechávám touze,</p>

  <p>on rozluští je a nezpyšni jimi;</p>

  <p>ať milost boha vyprostí jej z nouze!“</p>

  <p>&nbsp;</p>

  <p>Jak žák za mistrem kroky ochotnými</p>

  <p>se ubírá, v tom co pochopil bdělý,</p>

  <p>by vlohami se mohl zaskvět svými:</p>

  <p>&nbsp;</p>

  <p>„Jest naděj čekáni, mé rety děly,</p>

  <p>na příští slávu a ji milost boží</p>

  <p>a zásluha si v srdci vystavěly.</p>

  <p>&nbsp;</p>

  <p>Ten jas se z mnohých světel ve mně množí,</p>

  <p>však největšího vůdce pěvec svatý</p>

  <p>mi v srdce vdechl jej; Svou naděj složí,</p>

  <p>&nbsp;</p>

  <p>(On zpívá ve svém žalmu bohem vzňatý,)&nbsp;</p>

  <p>na tebe všichni kdo tvé znají jméno,</p>

  <p>kdo nezná je, zda vírou mou jest jatý?</p>

  <p>&nbsp;</p>

  <p>Tvým listem pak mé srdce poroseno,</p>

  <p>že nyní plný jsem a jiným zase</p>

  <p>tvou naděj mohu v pevné dáti věno.“</p>

  <p>&nbsp;</p>

  <p>Co mluvil jsem, blesk zachvěl se tu v jase</p>

  <p>ve pochodně té chvějném nitru živém</p>

  <p>v ráz, pronikavě, v blesku zářné kráse.</p>

  <p>&nbsp;</p>

  <p>I děla: „Láska, která v světle snivém</p>

  <p>mnou vřela pro cnost, jež se mnou šla stále</p>

  <p>až k palmě, již jsem získal v boji divém,</p>

  <p>&nbsp;</p>

  <p>Mne nutí, abych mluvil k tobě dále</p>

  <p>k tvé potěše, tož rci mi, naděj slovy</p>

  <p>co slibuje ti? Promluv k její chvále!“</p>

  <p>&nbsp;</p>

  <p>Já pravím: „Starý zákon též i nový</p>

  <p>cíl značí mi.“ On: „Hleď to vysvětliti!“</p>

  <p>„Těch duší, boha přátel, o nichž poví</p>

  <p>&nbsp;</p>

  <p>Ti Isaias: Lze je snadno zříti,</p>

  <p>neb dvojí mají šat ve zemi svojí,</p>

  <p>a jejich zemí je to sladké žítí.</p>

  <p>&nbsp;</p>

  <p>A zjevení to patrnější stojí</p>

  <p>před námi bratra tvého řečmi těmi,</p>

  <p>o bílých hávech kde svůj hovor strojí.“</p>

  <p>&nbsp;</p>

  <p>A dříve než jsem skončil, nebes lemy</p>

  <p>nad námi slyším: „Sperent in te“ zněti,</p>

  <p>a odvet tomu zavzněl kruhy všemi.</p>

  <p>&nbsp;</p>

  <p>A mezi nimi náhle světlo vzletí</p>

  <p>tak jasné, krystal ten kdyby byl v raku,</p>

  <p>dnem jedním zimní měsíc moh se skvěti.</p>

  <p>&nbsp;</p>

  <p>A panna jak se zvedá, radost v zraku,</p>

  <p>a v kolo vstupuje, ne z marnivosti</p>

  <p>leč k poctě nevěsty, tak v světlém mraku</p>

  <p>&nbsp;</p>

  <p>Se blížilo to světlo, jas jež hostí,</p>

  <p>k těm dvoum, která se v kruhu otáčela,</p>

  <p>jak slušelo ve jejich horoucnosti.</p>

  <p>&nbsp;</p>

  <p>A v písně nápěv padlo, sladce zněla,</p>

  <p>a paní moje pevně zřela na ně</p>

  <p>jak nevěsta, ni sebou nezachvěla.</p>

  <p>&nbsp;</p>

  <p>„Toť onen, který položil své skráně</p>

  <p>na prsa ctná našeho Pelikána,</p>

  <p>jej s kříže k velkým činům zval hlas Páně,“</p>

  <p>&nbsp;</p>

  <p>Tak řekla pani má, leč zadumaná,</p>

  <p>tvář před tím ani potom nepohnula,</p>

  <p>zrak její poutala tak ona strana.</p>

  <p>&nbsp;</p>

  <p>Jak mžourá zřítelnice ustrnulá</p>

  <p>chtíc postihnouti slunce zatmívání,</p>

  <p>až zřením zření moc jí pominula:</p>

  <p>&nbsp;</p>

  <p>Mně dělo se v sledního ohně plání.</p>

  <p>V tom zazněl hlas: Nač oslňuješ sebe,</p>

  <p>chceš viděti snad, co zde není ani?</p>

  <p>&nbsp;</p>

  <p>Zem v zemi jsem, tak ujišťuji tebe</p>

  <p>a zůstanu tam s jiných druhů davem,</p>

  <p>až počet náš vyplní číslo nebe.</p>

  <p>&nbsp;</p>

  <p>V tom klášteře jsou v hávu dvojím, žhavém</p>

  <p>jen dva, jenž v nebe s tělem vystoupili,</p>

  <p>ó jdi a zvěstuj všem to v světě tmavém!</p>

  <p>&nbsp;</p>

  <p>A vířící se při tom zastavili</p>

  <p>a s nimi směs ta sladkých melodií,</p>

  <p>již trojím dechem stkali v slastné chvíli;</p>

  <p>&nbsp;</p>

  <p>Jak obtíže neb nebezpeč když mijí,</p>

  <p>se vesla sotva v proudy ponořena</p>

  <p>na hvízdnutí hned zastaví. Jak svíjí</p>

  <p>&nbsp;</p>

  <p>Se duše moje v hloubi rozechvěna,</p>

  <p>když odvrátiv se nezřím paní svojí,</p>

  <p>ač stála blízko mne ta vyvolená</p>

  <p>&nbsp;</p>

  <p>a k blaha sám já přiblížil se zdroji.</p>
</body>
</html>
