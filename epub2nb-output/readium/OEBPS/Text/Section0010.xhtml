<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv šestý</h3>

  <p>Když vědomí zas přišlo, jež jsem ztratil,</p>

  <p>hnut soucitem nad těmi příbuznými,</p>

  <p>neb smutek všecky smysly ve mnu zvrátil:</p>

  <p>&nbsp;</p>

  <p>Tu v nových mukách s nově mučenými</p>

  <p>se potkávám, kde krok mé nohy stane,</p>

  <p>i kam jen zraky obrátím se mdlými.</p>

  <p>&nbsp;</p>

  <p>Jsem u třetího kruhu, deště, který kane;</p>

  <p>ó věčné, těžké, kleté proudy chladné,</p>

  <p>vždy stejně padá, nikdy neustane.</p>

  <p>&nbsp;</p>

  <p>Tu černá voda, kroupy těžkopádné,</p>

  <p>ze vzduchu temnem hustého sníh stéká,</p>

  <p>a země, která toto pije, smrádne.</p>

  <p>&nbsp;</p>

  <p>Tu Cerberus, ten divný netvor, čeká</p>

  <p>na každého, kdo vnořen sem, běs dravý,</p>

  <p>dle psího zvyku z trojí tlamy štěká.</p>

  <p>&nbsp;</p>

  <p>Zrak krvavý, vous poslintaný, tmavý,</p>

  <p>břich nadmutý má, drápy pracky kryjí,</p>

  <p>tak duchy škrábe, trhá, dře a dáví.</p>

  <p>&nbsp;</p>

  <p>Ti v chladném dešti jako psové vyjí,</p>

  <p>svou stranou jednou druhé střechu strojí,</p>

  <p>a bídní často v úpění se svíjí.</p>

  <p>&nbsp;</p>

  <p>Červ Cerberus nás uzřev, tlamu svoji</p>

  <p>hned roztáh', tesáky své cenil v zlobě</p>

  <p>a neměl údu, jejž by nevzpjal k boji.</p>

  <p>&nbsp;</p>

  <p>Můj vůdce roztáhnul své dlaně obě,</p>

  <p>sáh' do země, hrst černé prsti vážil</p>

  <p>a v žravé chřtány ji mu vrh' v též době.</p>

  <p>&nbsp;</p>

  <p>Jak pes, jenž loudit štěkáním se snažil,</p>

  <p>se upokojí, žrádlo hlodat smí-li,</p>

  <p>po jehož zhltnutí co nejvíc bažil:</p>

  <p>&nbsp;</p>

  <p>Tak tlamy Cerbera se skonejšily,</p>

  <p>jenž tak na duše štěká zdivočelý,</p>

  <p>že přejí si, by raděj hluchy byly.</p>

  <p>&nbsp;</p>

  <p>Po stínech, které déšť porazil, smělý</p>

  <p>náš kráčel krok, my kladli zvolna nohy</p>

  <p>na jejich prázdno, jež se zdálo těly.</p>

  <p>&nbsp;</p>

  <p>Tu na zemi všech ležel zástup mnohý.</p>

  <p>Jak ubírali jsme se náhle kolem,</p>

  <p>z nich vstal a seď si jeden přeubohý.</p>

  <p>&nbsp;</p>

  <p>„Ó ty, jenž's veden tímto pekla dolem,</p>

  <p>ó poznej mne, zda můžeš v slitování,</p>

  <p>ty's před mou smrtí zrozen! pravil s bolem.</p>

  <p>&nbsp;</p>

  <p>Já k němu: „Muka tvá i tvoje lkání,</p>

  <p>tak paměti mé podobu tvou tají,</p>

  <p>že, zdali jsem tě viděl, nevím ani.</p>

  <p>&nbsp;</p>

  <p>Leč rci, kdo jsi? Proč v tomto bědném kraji</p>

  <p>jsi mučen trestem, hnusnějších že není,</p>

  <p>ač jiné větší tresty v pekle mají?"</p>

  <p>&nbsp;</p>

  <p>Děl: „V městě tvém, jež závisti a tření</p>

  <p>tak plno jest, že hrnec překypuje,</p>

  <p>jsem trávil život bujném ve hýření.</p>

  <p>&nbsp;</p>

  <p>Mé jméno u měšťanů Ciacco sluje,</p>

  <p>a že jsem příliš zhrešil hltavostí,</p>

  <p>jak vidíš, déšť mé údy pohlcuje.</p>

  <p>&nbsp;</p>

  <p>Však nejsem smutný sám v té zoufalosti,</p>

  <p>zde stejná muka trápí ty vše roje</p>

  <p>pro stejný hřích." A tím již mluvil dosti.</p>

  <p>&nbsp;</p>

  <p>Já odpovídám: „Ciacco, muky tvoje</p>

  <p>tak hnuly mnou, že ku slzám mne nutí,</p>

  <p>leč rci mi, víš-li, kam až nepokoje</p>

  <p>&nbsp;</p>

  <p>V mé obci dojdou, kam až sváru hnutí?</p>

  <p>Kdo spravedliv jest? Můžeš-li zvěst dáti,</p>

  <p>proč sváří se a ženou v zahynutí?"</p>

  <p>&nbsp;</p>

  <p>On: „Dlouho budou vespolek se rváti</p>

  <p>až do krve, tu bude lesní strana</p>

  <p>s velikou škodou druhou z města hnáti.</p>

  <p>&nbsp;</p>

  <p>Ta osudem tak bude svrchovaná</p>

  <p>po léta tři, až první se zas zvedne</p>

  <p>tím, jenž kolísá mezi dvěma, hnána.</p>

  <p>&nbsp;</p>

  <p>Čas dlouhý bude vznášet čelo ledně</p>

  <p>a přemoženou tísnit těžkou dlaní,</p>

  <p>nechť tato lká a horlí v muce bědné.</p>

  <p>&nbsp;</p>

  <p>Dva spravedliví jsou, však neslyšáni.</p>

  <p>Pych, závist, lakomství jsou jiskry žhavy,</p>

  <p>jež vrhly v srdce také rozhárání."</p>

  <p>&nbsp;</p>

  <p>Tu stesku svého žalný nářek staví.</p>

  <p>Já na to: „Moje zvědavost je vzňata.</p>

  <p>přej, ať tvé slovo ještě víc mi praví.</p>

  <p>&nbsp;</p>

  <p>Což Tegghiaio ctný a Farinata</p>

  <p>a Mosca, Arrigo a Rusticucci,</p>

  <p>a ti, jichž mysl dobrem byla jata?</p>

  <p>&nbsp;</p>

  <p>Kde jsou, ať znám je, ať tvá řeč mne učí,</p>

  <p>neb zvědět chci, jaké jim losy kynou,</p>

  <p>zda nebe blaží je, či peklo mučí?"</p>

  <p>&nbsp;</p>

  <p>On: „Ještě mezi černějšími hynou,</p>

  <p>je zatratily mnohé hříchy různé,</p>

  <p>je uzříš, tvé-li nohy tam se sšinou.</p>

  <p>&nbsp;</p>

  <p>Leč ku zemi až navrátíš se luzné,</p>

  <p>ó prosím, obnov památku mou světu,</p>

  <p>víc neřeknu a neodpovím." V hrůzné</p>

  <p>&nbsp;</p>

  <p>Tu šilhání zrak stočil, jako v letu</p>

  <p>jej na mne upřel a pak padl z příma</p>

  <p>svou hlavu skloniv v druhých slepých četu.</p>

  <p>&nbsp;</p>

  <p>Můj vůdce pravil ke mně: „Tady dřímá,</p>

  <p>až dokud jemu v soudu hrozném čase</p>

  <p>ryk trouby andělské v sluch nezahřímá!</p>

  <p>&nbsp;</p>

  <p>Tu smutný hrob svůj každý najde zase,</p>

  <p>vše tvarem svým se oděje i těly</p>

  <p>hlas uslyšíc, jenž věčně rozléhá se."</p>

  <p>&nbsp;</p>

  <p>Tak směsí pustou volným krokem spěli</p>

  <p>jsme v dešti mezi stíny zamyšlení,</p>

  <p>O žití příštím naše řeči zněly.</p>

  <p>&nbsp;</p>

  <p>I dím: „Zda, mistře, toto utrpení</p>

  <p>po soudu sledním, jak jest, dál můž' býti,</p>

  <p>zda v menší se či v palčivější změní?"</p>

  <p>&nbsp;</p>

  <p>On ke mně: „Třeba k tvojí vědě jíti,</p>

  <p>jež dí: Čím větší dokonalost žive,</p>

  <p>tím větší blaho tak i bolest cítí.</p>

  <p>&nbsp;</p>

  <p>A nechť ty roty zatracenců divé</p>

  <p>té pravé výše nikdy nedocílí,</p>

  <p>po soudu budou bližší jí než dříve."</p>

  <p>&nbsp;</p>

  <p>Tak touto cestou kruhem krok náš pílí,</p>

  <p>víc mluveno, než ret se říci zdráhá,</p>

  <p>až k místu, kde se cesta v propast chýlí,</p>

  <p>&nbsp;</p>

  <p>Zde Pluta, velkého jsme našli vraha.</p>
</body>
</html>
