<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_32">Zpěv dvacátý devátý</h3>

  <p>Ta zpívajíc jak žena láskou jata</p>

  <p>řeč svoji zakončila slovy těmi:</p>

  <p>„Beati quorum tecta sunt peccata.“</p>

  <p>&nbsp;</p>

  <p>Jak nymfy, které stromů haluzemi</p>

  <p>se v lesích míhají, ta slunce hledá,</p>

  <p>a jiná opět stín, kde padá k zemi:</p>

  <p>&nbsp;</p>

  <p>Tak vznášela se; hle, jak svůj krok zvedá</p>

  <p>po břehu proti řece, šel jsem za ní,</p>

  <p>krok malý s jejím malým v souzvuk veda.</p>

  <p>&nbsp;</p>

  <p>Sto kroků tak jsme nešli spolu ani,</p>

  <p>když stejně v tom se břehy obracely,</p>

  <p>čímž ku východu moje pouť se sklání.</p>

  <p>&nbsp;</p>

  <p>Ni pochod náš tak dlouhý nebyl celý,</p>

  <p>když paní ke mně tvář svou obrátila</p>

  <p>řkouc: „Bratře, viz a napni sluch svůj bdělý!“ —</p>

  <p>&nbsp;</p>

  <p>Hle, mocná záře v tom se náhle lila</p>

  <p>skrz velký les a na všech stranách plála</p>

  <p>tak, že se blýská, duše moje mnila.</p>

  <p>&nbsp;</p>

  <p>Leč blýskavice přejde, není stálá,</p>

  <p>a tato záře rostla víc a dále.</p>

  <p>Co asi je to? duše má se ptala.</p>

  <p>&nbsp;</p>

  <p>A sladká melodie zněla stále</p>

  <p>tím zářným vzduchem, Evy vzdor z vší síly</p>

  <p>jsem kárati zde musil v těžkém žale,</p>

  <p>&nbsp;</p>

  <p>Jež sama žena, stvořena před chvílí</p>

  <p>pod závojem být nesnesla, kdy cele</p>

  <p>i země s nebem v poslušenství žily.</p>

  <p>&nbsp;</p>

  <p>By pokorna jej snesla, tyto skvělé</p>

  <p>a nevýslovné slasti rajských prahů</p>

  <p>dřív moh’ jsem míti a je cítit déle.</p>

  <p>&nbsp;</p>

  <p>Co tak jsem kráčel na svém retu vláhu</p>

  <p>těch prvotin nebeských plesů nesa</p>

  <p>a roztoužený po větším jsa blahu:</p>

  <p>&nbsp;</p>

  <p>Hle, vzduch jak oheň vznícen v stínech lesa</p>

  <p>plál do zelených ratolestí řady,</p>

  <p>ó slyš, zvuk sladký kterak v písni plesá!</p>

  <p>&nbsp;</p>

  <p>Ó svaté Musy, jestli kdy jsem hlady</p>

  <p>a zimou, bděním strádal pro vás v žití,</p>

  <p>teď odměnou chci, nyní čas je tady,</p>

  <p>&nbsp;</p>

  <p>By Helikon mi chtěl zdroj otevříti,</p>

  <p>mně pomoci svým sborem Uranie,</p>

  <p>do veršů dát, co těžko duši sníti.</p>

  <p>&nbsp;</p>

  <p>Dál vzdálenost, jež zraku věci kryje,</p>

  <p>mne klamem sedmi zlatých stromů víže,</p>

  <p>jich lesk, ač vzdálený byl, v zrak mi bije.</p>

  <p>&nbsp;</p>

  <p>Leč chůzí svou když stanul jsem jím blíže,</p>

  <p>že předmět společný, jenž smysly šálí,</p>

  <p>neztrácel dálkou více, bez obtíže</p>

  <p>&nbsp;</p>

  <p>Tu síla, která odhaduje, v dáli</p>

  <p>tam sedm zlatých svícnů rozeznává</p>

  <p>a v hlasech zpěvu Hosanna zpěv stálý.</p>

  <p>&nbsp;</p>

  <p>Hle, s výše plála svítilna ta žhavá</p>

  <p>jsouc jasnější než měsíc, svojí září</p>

  <p>když v úplňku noc jasnou obetkává.</p>

  <p>&nbsp;</p>

  <p>Já ku Virgilu s udivenou tváří</p>

  <p>se obrátil, však rovněž ve úžase</p>

  <p>na líci jeho týž se podiv sváří.</p>

  <p>&nbsp;</p>

  <p>Ku divům těm pak obrátil zrak zase,</p>

  <p>jež volněji a slavněji k nám spěly,</p>

  <p>než mladé nevěsty jdou v plné kráse.</p>

  <p>&nbsp;</p>

  <p>A žena děla: — „Proč tak vzplanul’s celý</p>

  <p>při pohledu na tato světla živá</p>

  <p>a nezříš, za nimi čím pln hvozd ztmělý?“</p>

  <p>&nbsp;</p>

  <p>Lid zřel jsem, jaká řada vážná, snivá,</p>

  <p>šli za vůdcem svým oděni v šat bílý,</p>

  <p>zář neobvyklá na světě z nich splývá!</p>

  <p>&nbsp;</p>

  <p>Na levo vlny v stříbrolesku byly,</p>

  <p>jak v zrcadle mou levou tmavou stranu</p>

  <p>obrážely, když zrak můj k nim se chýlí.</p>

  <p>&nbsp;</p>

  <p>Na břehu ve své dráze tomu stanu;</p>

  <p>že pouze překážkou mi řeka byla,</p>

  <p>tož, bych líp viděl, zastavit krok planu.</p>

  <p>&nbsp;</p>

  <p>A plaménky zřím, kterak poskočila</p>

  <p>v před hra jich pestrá, na vzduch malovaný</p>

  <p>jak štětcem pruhy táhlé vykouzlila,</p>

  <p>&nbsp;</p>

  <p>Že sedmi fábory byl vykládaný</p>

  <p>v těch barvách, z kterých slunce má luk zlatý</p>

  <p>a Delia svůj zářící pás tkaný.</p>

  <p>&nbsp;</p>

  <p>Ty prapory víc v dálku byly vzňaty,</p>

  <p>než postih’ zrak můj, a dle mého zdání</p>

  <p>na deset kroků krajní skály vzpjaty.</p>

  <p>&nbsp;</p>

  <p>A v tomto rajském, jak je líčím, plání</p>

  <p>šlo dvacet čtyři kmetů po dvou v řadě,</p>

  <p>květ lilií se točil jim kol skrání.</p>

  <p>&nbsp;</p>

  <p>„Jsi požehnána!“ pěli pohromadě,</p>

  <p>„z dcer Adama, žehnána vínkem slávy</p>

  <p>v svých nekonečných vděků luzné vnadě!“</p>

  <p>&nbsp;</p>

  <p>Když květiny a jiné svěží trávy</p>

  <p>na břehu řeky proti mně již déle</p>

  <p>ty vyvolené nehostily davy,</p>

  <p>&nbsp;</p>

  <p>Jak šerem zvolna na obloze ztmělé</p>

  <p>za hvězdou hvězda plá, tak zřel jsem čtyři</p>

  <p>jít zvířata, ta měla na svém čele</p>

  <p>&nbsp;</p>

  <p>Kol svěží lupení, a kol nich víří</p>

  <p>šest křídel očí plných, takovými</p>

  <p>by Argus žil, tak zřel by. Málo hýří</p>

  <p>&nbsp;</p>

  <p>Při popisu těch zvířat zpěv můj rýmy,</p>

  <p>ó čtenáři, neb jiný výdaj nový</p>

  <p>mne nutí tady, abych spořil jimi.</p>

  <p>&nbsp;</p>

  <p>Čti, bližší zvědět chceš-li, v prorokovi,</p>

  <p>jak přihnaly se od chladného kraje</p>

  <p>ve mraku, větru, ohni; svými slovy</p>

  <p>&nbsp;</p>

  <p>Jak popsal on je, přišly v tyto háje,</p>

  <p>s tím rozdílem, kde o křídlech řeč je mi,</p>

  <p>ne s ním, leč s Janem zpěv můj v souhlas hraje</p>

  <p>&nbsp;</p>

  <p>A prostor, jenž byl mezi čtyřmi těmi,</p>

  <p>vůz dvoukolý, vítězný vyplňoval,</p>

  <p>jejž hrdlem táhnul Noh a vždycky třemi</p>

  <p>&nbsp;</p>

  <p>A třemi pruhy křídla prostrkoval</p>

  <p>a prostředkem ta barvami se vila,</p>

  <p>že žádný pruh svým peřím nestajoval.</p>

  <p>&nbsp;</p>

  <p>Ta v nedohledno roztažena byla.</p>

  <p>Co ptačí na něm, zlaté byly údy,</p>

  <p>na druhých s nachem plála barva bílá.</p>

  <p>&nbsp;</p>

  <p>S tak skvostným vozem Afrikana trudy</p>

  <p>Řím neodměnil, August neměl taký,</p>

  <p>ba proti němu Slunce vůz je chudý,</p>

  <p>&nbsp;</p>

  <p>Jenž sjeda s dráhy spálen mezi mraky,</p>

  <p>když na pokorné Země žalné lkání</p>

  <p>byl tajně spravedliv Zev nad oblaky.</p>

  <p>&nbsp;</p>

  <p>U kola pravého tři vidím Paní,</p>

  <p>ty tančily, z nich první žárem žhoucí,</p>

  <p>že skoro celá splývala v to plání.</p>

  <p>&nbsp;</p>

  <p>A druhá, jež v té záři stála vroucí,</p>

  <p>jak ze smaragdu plášť i tělo měla,</p>

  <p>sníh padlý byla třetí, běloskvoucí.</p>

  <p>&nbsp;</p>

  <p>Teď, zdálo se, je vedla stříbroskvělá,</p>

  <p>teď ohnivá a zpěvem této právě,</p>

  <p>buď rychleji buď volněj’ pouť jich spěla.</p>

  <p>&nbsp;</p>

  <p>U levého pak čtyry panny hravě</p>

  <p>rej vedly v rudém hávu podle písně</p>

  <p>té, která z nich tři oči měla v hlavě.</p>

  <p>&nbsp;</p>

  <p>A trochu blíže popsané té tísně</p>

  <p>dva kmety zřel jsem různém ve obleku</p>

  <p>v témž posuňku; jenž kyne vážně, přísně,</p>

  <p>&nbsp;</p>

  <p>Ten z Hippokrata zdál se býti reků,</p>

  <p>jejž příroda té zvěři darovala,</p>

  <p>jíž nejvíc dobra přeje ze svých vděků.</p>

  <p>&nbsp;</p>

  <p>Tvář druhého zas opak zvěstovala,</p>

  <p>meč zářící a ostrý v ruce třímal,</p>

  <p>až hrůza mne na břehu druhém jala.</p>

  <p>&nbsp;</p>

  <p>Čtyř kmetů pokorných zjev můj zrak jímal,</p>

  <p>sám s moudrou tváří stařec šel za všemi</p>

  <p>a kráčel zvolna a v své chůzi dřímal.</p>

  <p>&nbsp;</p>

  <p>A sedm starců těchto šaty těmi</p>

  <p>jak první tlum oděno bylo, sami</p>

  <p>jen skráň neměli tkanou liliemi,</p>

  <p>&nbsp;</p>

  <p>Leč růžemi a z nachu květinami,</p>

  <p>a přísahal bys, z dálky že jim svítí</p>

  <p>a divně hoří cosi nad brvami.</p>

  <p>&nbsp;</p>

  <p>A vůz ten proti mně když stál již, zníti</p>

  <p>hrom slyšel jsem; jakmile zvuk ten skanul,</p>

  <p>ctný sbor, jak zákaz měl by dále jíti.</p>

  <p>&nbsp;</p>

  <p>S prvními prapory tu rázem stanul.</p>
</body>
</html>
