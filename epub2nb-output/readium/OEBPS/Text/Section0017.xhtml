<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv třináctý</h3>

  <p>Nedospěl Nessus k břehu druhé strany</p>

  <p>a v tmavý les již další pouť nás vede,</p>

  <p>jenž stezkou žádnou nebyl znamenaný.</p>

  <p>&nbsp;</p>

  <p>Ne listí zelené, leč barvy hnědé,</p>

  <p>ne hladká snět, leč drsná se tu sklání,</p>

  <p>ne na ní plod, leč ostny s jedem šedé.</p>

  <p>&nbsp;</p>

  <p>Houšť taká nemůž' divé zvěři ani</p>

  <p>být vlastí, která u Ceciny zdroje</p>

  <p>a Corneta se vzdělaných niv straní.</p>

  <p>&nbsp;</p>

  <p>Jen Harpyje tu staví hnízdo svoje,</p>

  <p>jež budoucích škod zvěstujíce báji</p>

  <p>kdys zahnaly od Strofad syny Troje.</p>

  <p>&nbsp;</p>

  <p>Ty velká křídla, tvář, krk lidské mají,</p>

  <p>spár na nohou, břich opeřený; v žale</p>

  <p>na podivných těch stromech děsně štkají.</p>

  <p>&nbsp;</p>

  <p>Můj dobrý mistr: „Nežli stoupíš dále" —</p>

  <p>zas mluvit začal — „věz, teď v druhém pruhu</p>

  <p>jsi octnul se a setrváš v něm stále,</p>

  <p>&nbsp;</p>

  <p>Až k písčitému dostaneš se luhu.</p>

  <p>Kol dohře hleď a uzříš udivený,</p>

  <p>co sotva bys mi uvěřil, můj druhu!"</p>

  <p>&nbsp;</p>

  <p>A se všech stran jsem slyšel teskné steny,</p>

  <p>však nezřel nikoho ni blíž, ni v dáli,</p>

  <p>i stál jsem proto celý pomatený.</p>

  <p>&nbsp;</p>

  <p>Já mním, že mnil on, já že mním, to lkali</p>

  <p>kdes lidé v husté toho lesa šeři,</p>

  <p>jenž zrakům našim v křovinách se halí.</p>

  <p>&nbsp;</p>

  <p>I řek' můj mistr: „Na některém keři,</p>

  <p>když ulomíš si snítku, jež tam klíčí,</p>

  <p>hned bludným shledáš, co teď duch tvůj věří."</p>

  <p>&nbsp;</p>

  <p>Jen trochu málo ruka má se vztyčí,</p>

  <p>z velkého keře malým trh' jsem prutem.</p>

  <p>„Co škubeš mne?" peň jeho na mne křičí.</p>

  <p>&nbsp;</p>

  <p>A načež celý zčernal krve rmutem.</p>

  <p>a jal se křičet: „Nač mne trháš tady,</p>

  <p>což není soucitu v tvém srdci krutém?</p>

  <p>&nbsp;</p>

  <p>Kdys lidé byli jsme, teď kmenů řady,</p>

  <p>víc soucitu tvá ruka natažená</p>

  <p>mít měla, byť i duše naše hady!"</p>

  <p>&nbsp;</p>

  <p>Jak syrová louč, která zapálená</p>

  <p>na jedné straně, s druhé strany svojí</p>

  <p>lká vzduchem, jenž z ní vychází, a stená:</p>

  <p>&nbsp;</p>

  <p>Tak z oné rány vespolek se rojí</p>

  <p>krev s řečí; ruka má snět upustila,</p>

  <p>i stál jsem jako člověk, jenž se bojí.</p>

  <p>&nbsp;</p>

  <p>„By dřív to jeho mysl uvěřila,"</p>

  <p>můj mudřec děl, „ty, duše zdrána v zlobě,</p>

  <p>co jen má píseň jemu oznámila,</p>

  <p>&nbsp;</p>

  <p>On nebyl by své ruky vztáhl k tobě,</p>

  <p>mne svedla neslýchaná věc, jej míti</p>

  <p>ku činu, jenž mne tíží v této době.</p>

  <p>&nbsp;</p>

  <p>Nuž rci, kdo's byla, on můž' osvěžiti</p>

  <p>za pokání tvou pověsť v světě cele,</p>

  <p>neb dovoleno jest mu nazpět jíti."</p>

  <p>&nbsp;</p>

  <p>A kmen: „Tvůj sladký hovor láká vřele,</p>

  <p>že mlčet nelze: nezazlete slovu,</p>

  <p>když v hovoru svém prodlím trochu déle.</p>

  <p>&nbsp;</p>

  <p>Jsem ten, jenž oba klíče k Fridrichovu</p>

  <p>měl ku srdci, hned tiše otvíraje</p>

  <p>aneb je jimi zavíraje znovu,</p>

  <p>&nbsp;</p>

  <p>Že nikdo nemoh' vniknout v jeho taje,</p>

  <p>až utratil jsem tepny své i žíly,</p>

  <p>ten slavný úřad věrně zastávaje.</p>

  <p>&nbsp;</p>

  <p>Však nevěstka, jež nikdy neuchýlí</p>

  <p>zrak chlipný od císaře, ta smrt stálá</p>

  <p>všech dvorů, a ten zločin, ze vší síly</p>

  <p>&nbsp;</p>

  <p>Všech mysli proti mně tak rozhárala,</p>

  <p>že rozháráni rozhárali pána,</p>

  <p>až plesná pocta smutkem se mi stala.</p>

  <p>&nbsp;</p>

  <p>Má duše v chvíli jedné rozervána</p>

  <p>mníc ujít smrtí svému pokoření,</p>

  <p>bez křivdy v křivdu k sobě byla hnána.</p>

  <p>&nbsp;</p>

  <p>U nových kořenů na tomto kmeni</p>

  <p>vám přisahám, že věrnost k mému pánu,</p>

  <p>již zasloužil, nepřišla v porušení.</p>

  <p>&nbsp;</p>

  <p>A opustí-li kdo z vás pekel bránu,</p>

  <p>mou obnov paměť, jež tlí dávno v hrobě,</p>

  <p>na závisti té zkázyplnou ránu."</p>

  <p>&nbsp;</p>

  <p>Pak čekal a když v krátké mlčel době,</p>

  <p>děl básník: „Pospěš, času je zde škoda,</p>

  <p>a mluv a ptej se, jak jest libo tobě."</p>

  <p>&nbsp;</p>

  <p>Já k němu na to: „Je-li v tom tvá shoda,</p>

  <p>a sám ptej se na to, co mne upokojí,</p>

  <p>mně nelze mluvit, neb mne soucit bodá."</p>

  <p>&nbsp;</p>

  <p>On začal: „Má-li splnit vůli tvoji,</p>

  <p>co žádáš na něm, duchu uvězněný,</p>

  <p>kéž v tom tvůj hovor naše přání skojí,</p>

  <p>&nbsp;</p>

  <p>Bys řek' nám, jak jsou duše upevněny</p>

  <p>zde v těchto sukách; pak jestli má těchu</p>

  <p>z nich některý, že bude uvolněný?"</p>

  <p>&nbsp;</p>

  <p>Kmen vydychnul tu u hlubokém vzdechu</p>

  <p>vzdech byl jak vítr a v tom slova zněla:</p>

  <p>„Vám odpověď chci vhodnou dáti v spěchu.</p>

  <p>&nbsp;</p>

  <p>Když spurná duše vyprostí se z těla,</p>

  <p>jež vlastní vůlí v zaslepení zničí,</p>

  <p>v kruh sedmý šle ji Minos, v místa ztmělá.</p>

  <p>&nbsp;</p>

  <p>V hvozd tento padne, proti svému chtíči,</p>

  <p>jen tam, kam sama náhoda ji hodí,</p>

  <p>kde rychle jako zrnko špaldy klíčí.</p>

  <p>&nbsp;</p>

  <p>Jak výhon a pak jako keř se zrodí,</p>

  <p>jí na listí dav harpyjí se pase,</p>

  <p>jenž bolest dělá jí a bol z ní vodí.</p>

  <p>&nbsp;</p>

  <p>Pro tělo své my přijdem v onom čase,</p>

  <p>však neoblečem sebe v schránku jeho,</p>

  <p>neb člověk co si vzal, mít nemůž' zase,</p>

  <p>&nbsp;</p>

  <p>Sem přivléknem svá těla, v příšerného</p>

  <p>klín lesa tohoto je pověsíme</p>

  <p>na trnový keř stínu zmučeného."</p>

  <p>&nbsp;</p>

  <p>Co ještě s pozorností na strom zříme,</p>

  <p>že ještě cosi jiného nám poví,</p>

  <p>hlas podivný nám v zlekaný sluch hříme.</p>

  <p>&nbsp;</p>

  <p>Jak z číhané když slyší ten, kdo loví,</p>

  <p>že vepř se blíží v honby divém ržáni,</p>

  <p>jež činí zvěř a praskající křoví:</p>

  <p>&nbsp;</p>

  <p>Dva stínové tu nazí, poškrábaní</p>

  <p>se s leva prudce hnali, běh jich lítý</p>

  <p>vše mříže lesa trhal v pospíchání.</p>

  <p>&nbsp;</p>

  <p>„Spěš, smrti, spěš!" křik zavzněl ostražitý,</p>

  <p>a jiný, jemuž dlouho se to zdálo,</p>

  <p>„Ó Lano!" křičel, „tak jsi nebyl hbitý</p>

  <p>&nbsp;</p>

  <p>U Toppo v tanci!" Když měl dechu málo,</p>

  <p>se zastavil a spojil na skupení</p>

  <p>se křovím, které po boku mu stálo.</p>

  <p>&nbsp;</p>

  <p>Les černých psů byl plný v okamžení;</p>

  <p>jak lační chrti ku předu se hnali,</p>

  <p>když s řetězu se urvou rozvzteklení.</p>

  <p>&nbsp;</p>

  <p>A v toho, jenž se skrčil, zuby vťali</p>

  <p>kus po kuse jej divě trhajíce,</p>

  <p>a s údy těmi v útěk se pak dali.</p>

  <p>&nbsp;</p>

  <p>Můj vůdce za ruku mne ujav, líce</p>

  <p>obrátil ku keři a krok svůj stavil,</p>

  <p>ten keř krev plakal darmo víc a více.</p>

  <p>&nbsp;</p>

  <p>„Ó Jacopo ze Sant Andrea" — pravil,</p>

  <p>„že chránil jsem tě, byla pomoc lichá;</p>

  <p>jest vinou mou, že's tak svůj život strávil?"</p>

  <p>&nbsp;</p>

  <p>Když mistr nad ním zastavil se zticha,</p>

  <p>děl: „Kdo jsi byl, že každá tvoje rána</p>

  <p>s tak boluplným hovorem krev dýchá?"</p>

  <p>&nbsp;</p>

  <p>K nám pravil on: „ó duše, kterým přána</p>

  <p>jest volnost, zřít mé pohanění celé,</p>

  <p>jímž clona listí s těla mého rvána,</p>

  <p>&nbsp;</p>

  <p>Ó sebeřte je, za to prosím vřele!</p>

  <p>Já z města jsem, které patrona svého</p>

  <p>kdys vyměnilo Jana za Křtitele.</p>

  <p>&nbsp;</p>

  <p>Svým uměním mu sdělí mnoho zlého</p>

  <p>na mostě Arna kdyby nezůstala</p>

  <p>ta stopa jediná ze sochy jeho,</p>

  <p>&nbsp;</p>

  <p>Vše práce, která město zakládala</p>

  <p>na rumech, Attila jež nechal mstící,</p>

  <p>by zbytečnou se záhy ukázala.</p>

  <p>&nbsp;</p>

  <p>Já udělal si z domu šibenici."</p>
</body>
</html>
