<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv osmý</h3>

  <p>Dál pravím: Jakmile jsme věž tu zhledli,</p>

  <p>dřív než jsme přišli blíže k patě její,</p>

  <p>jsme ku cimbuří jejímu zrak zvedli.</p>

  <p>&nbsp;</p>

  <p>Tu plamínky dva na kraji se chvějí,</p>

  <p>a jiný jim jak na znamení hoří,</p>

  <p>že sotva oči v takou dálku spějí.</p>

  <p>&nbsp;</p>

  <p>Já obrátím se ku vší vědy moři,</p>

  <p>dím: „Co to značí? Čemu odvět dává</p>

  <p>ten plamen druhý? Kdo jsou, již ho tvoří?"</p>

  <p>&nbsp;</p>

  <p>On: „Hleď, tam, kde se pění voda tmavá:</p>

  <p>tvůj není-li zrak dýmem zamlžený,</p>

  <p>uzříti můžeš, co se očekává."</p>

  <p>&nbsp;</p>

  <p>Tak žádný tetivou šíp vymrštěný</p>

  <p>by neprojížděl rychlou vzduchem dráhu,</p>

  <p>jak člunek zřel jsem dělit kalné pěny.</p>

  <p>&nbsp;</p>

  <p>Pak na šíji mně klad své ruce obě,</p>

  <p>v tvář políbil řka: „Ta buď požehnána,</p>

  <p>ty plamenný, jež matkou byla tobě!</p>

  <p>&nbsp;</p>

  <p>Však to je duše pýchou osedlána,</p>

  <p>zvěst dobroty nezdobí paměť její</p>

  <p>a proto vztekem jest i tady štvána.</p>

  <p>&nbsp;</p>

  <p>Co jich, již králi být se domýšlejí,</p>

  <p>po sobě zanechají povržení,</p>

  <p>jak prasata zde v močále pak tkvějí!"</p>

  <p>&nbsp;</p>

  <p>A já: „O mistře, k svému potěšení</p>

  <p>bych viděl rád, by stopil se v ty kaly.</p>

  <p>než projedeme tiché vod těch vření."</p>

  <p>&nbsp;</p>

  <p>On: „Dříve než břeh objeví se z dáli,</p>

  <p>jak přeješ si, má hned se tobě státi,</p>

  <p>je slušno splnit touhy tvé, jež vzplály."</p>

  <p>&nbsp;</p>

  <p>A brzy zřel jsem, jak ho začli rváti,</p>

  <p>co zblácených se stran všech k němu spělo,</p>

  <p>že musím Bohu dík a chválu vzdáti.</p>

  <p>&nbsp;</p>

  <p>„Na Argentino Filipa!" to hřmělo,</p>

  <p>až Florenťana zuby v divé zlosti</p>

  <p>se v jeho vlastní zatínaly tělo.</p>

  <p>&nbsp;</p>

  <p>Tam nechali jsme jej; již o něm dosti!</p>

  <p>Leč v moje ucho nářky žalu bily,</p>

  <p>že k předu zrak jsem napjal s dychtivostí.</p>

  <p>&nbsp;</p>

  <p>Můj dobrý mistr pravil: „Synu milý,</p>

  <p>jsme u města, které má jméno Dita,</p>

  <p>v němž velcí měšťané ve množství kvílí."</p>

  <p>&nbsp;</p>

  <p>A já: „O mistře, pravdu díš, mně svítá,</p>

  <p>zřím v údolu, jak mečet řada plane,</p>

  <p>jak z plamene by vyšla, rudě kmitá."</p>

  <p>&nbsp;</p>

  <p>A on: „Žár věčný, který neustane</p>

  <p>a z nitra plá, tak rudými je činí,</p>

  <p>tak v dolním pekle zříš je ohněm tkané."</p>

  <p>&nbsp;</p>

  <p>I vstoupili jsme ve příkopy nyní,</p>

  <p>jež bezútěšnou zem od jiných dělí,</p>

  <p>zdi z kovu zdají se být, jež ji stíní.</p>

  <p>&nbsp;</p>

  <p>A ne bez velké zatáčky jsme vjeli</p>

  <p>až k místu, kde náš převozník děl s křikem:</p>

  <p>„Nuž vystupte, zde průchod v město ztmělý!"</p>

  <p>&nbsp;</p>

  <p>Já u brány zřel víc než tisíc s rykem</p>

  <p>se sápat na nás, spadlých s nebes výše:</p>

  <p>„Kdo to, jsa ještě v těle, smrtelníkem,</p>

  <p>&nbsp;</p>

  <p>Bez smrti kráčeti smí v mrtvých říše!"</p>

  <p>Mně moudrý mistr kynul na znamení,</p>

  <p>že stranou s nimi mluviti chce tiše.</p>

  <p>&nbsp;</p>

  <p>Tu trochu ustali v svém rozhorlení</p>

  <p>a řekli: „Ty pojď, on ať sám dál kráčí,</p>

  <p>když v zem tu vstoupil v takém drzém chtění.</p>

  <p>&nbsp;</p>

  <p>Ať sám se vrátí, jeho moc-li stačí,</p>

  <p>tou cestou šílenou, ty zůstaň státi,</p>

  <p>jenž vedl jsi jej v náruč tmám a pláči."</p>

  <p>&nbsp;</p>

  <p>O čtenáři, zda děs mne nezachvátí</p>

  <p>při prokletých slov těchto děsném zvuku,</p>

  <p>já mnil, že zpět můj krok se nenavrátí.</p>

  <p>&nbsp;</p>

  <p>„O drahý vůdce, který dal's mi ruku</p>

  <p>víc nežli sedmkráte pro útěchu,</p>

  <p>mne zachránil vždy v nebezpečí shluku,</p>

  <p>&nbsp;</p>

  <p>Buď se mnou viz, jsem bez síly a dechu.</p>

  <p>a jestli v další cestě nám se brání,</p>

  <p>svých kroků stopy najděme hned v spěchu."</p>

  <p>&nbsp;</p>

  <p>On, jenž mne zaved' v tato místa lkání,</p>

  <p>děl: „Žádný z těchto nezavře nám dráhu,</p>

  <p>jež nebem určena. Pryč ostýchání!</p>

  <p>&nbsp;</p>

  <p>Jen počkej zde, nadějí dobrých vláhu</p>

  <p>přej umdlenému duchu ku posile,</p>

  <p>já nenechám tě u propastí prahu!"</p>

  <p>&nbsp;</p>

  <p>Tak zanechal mne — jaká děsná chvíle! -</p>

  <p>můj sladký otec. „ano" i „ne" v sporu</p>

  <p>se přely v mojí hlavě pobloudilé.</p>

  <p>&nbsp;</p>

  <p>Nic z jejich neslyšel jsem rozhovoru,</p>

  <p>však dlouho nestál s nimi a již všici</p>

  <p>do města prchli rychle v jednom sboru.</p>

  <p>&nbsp;</p>

  <p>Zavřeli bránu naši protivníci</p>

  <p>před pánem mým, i zůstali jsme sami:</p>

  <p>on obrátil se ke mně, úžas v líci,</p>

  <p>&nbsp;</p>

  <p>Zrak sklopený, skráň spjatou myšlénkami</p>

  <p>děl s nedůvěry vzdechem v nepokoji:</p>

  <p>„Kdo cestu v ten dům žalu zavírá mi?"</p>

  <p>&nbsp;</p>

  <p>A ke mně: „Hněv můj nelekej tě, v boji</p>

  <p>s tou rotou obstáti chci bez vší mdloby,</p>

  <p>nechť třeba uvnitř k obraně se strojí.</p>

  <p>&nbsp;</p>

  <p>Novými nejsou tyto jejich zloby,</p>

  <p>je strojili u méně tajné brány,</p>

  <p>bez zámku tato stojí od té doby.</p>

  <p>&nbsp;</p>

  <p>Tam viděl's ony mrtvé řádky psány.</p>

  <p>Již s vrchu svahy pekla k nám se nese</p>

  <p>a bez průvodu kráčí s této strany</p>

  <p>&nbsp;</p>

  <p>Ten, jímž to město pro nás otevře se."</p>
</body>
</html>
