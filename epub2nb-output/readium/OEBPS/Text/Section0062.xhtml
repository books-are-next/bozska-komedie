<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_26">Zpěv dvacátý čtvrtý</h3>

  <p>Řeč poutí a pouť řečí přetrhána</p>

  <p>zde nebyla; my statečně dál spěli,</p>

  <p>jak rychlá loďka dobrým větrem hnána.</p>

  <p>&nbsp;</p>

  <p>A stíny bledé, jakby znova mřely,</p>

  <p>skrz očí důlky kolem podiv ssály,</p>

  <p>jakmile, že jsem živ a dýchám, zřely.</p>

  <p>&nbsp;</p>

  <p>Já dále stopuje svůj hovor stálý</p>

  <p>děl: „Ovšem stoupá k výši pomaleji</p>

  <p>a důvod toho věru není malý.</p>

  <p>&nbsp;</p>

  <p>Leč Piccarda kde jest a v tomto reji,</p>

  <p>— zda víš, mně pověz, — kdo tu za řeč stojí</p>

  <p>z všech, upřeně co na mne pohlížejí? —“</p>

  <p>&nbsp;</p>

  <p>„Má sestra koruně se těší svojí</p>

  <p>již v Olympu, tak dobrá, krásná byla,</p>

  <p>v čem větší, říci věru ret se bojí.</p>

  <p>&nbsp;</p>

  <p>Dál jmenovat je — věc-li tobě milá, —</p>

  <p>zde všecky lze, neb naším postem zcela</p>

  <p>se tvářnost všechněch tady proměnila.</p>

  <p>&nbsp;</p>

  <p>Ten tady — jak to ústa jeho děla,</p>

  <p>zved’ ruku svou — jest Buonagiunta z Lukky</p>

  <p>a onen, tvář nad jiné zhladovělá,</p>

  <p>&nbsp;</p>

  <p>Kdys Církev svatou nepouštěl z své ruky,</p>

  <p>byl z Toursu, ryby z Bolzeny a vína</p>

  <p>teď splácejí mu postu těžké muky.“ —</p>

  <p>&nbsp;</p>

  <p>A jiná jména jmenoval a jiná</p>

  <p>a všickni s tím kol spokojeni byli,</p>

  <p>a nebyla tvář žádná proto stinná.</p>

  <p>&nbsp;</p>

  <p>Já Bonifáce zřel, jak hlady kvílí</p>

  <p>a zuby tře, pod jehož berlou býval</p>

  <p>kdys mnohý dav, i Ubaldina z Pily,</p>

  <p>&nbsp;</p>

  <p>Zřel pana Marchese, jenž kdysi píval</p>

  <p>ve Forli s hrdlem ovšem méně sušším</p>

  <p>a přece vždycky velkou žízeň míval.</p>

  <p>&nbsp;</p>

  <p>Jak ten, jenž mnoho vidí a pak v užším</p>

  <p>si volí kruhu, já jsem toho chytil</p>

  <p>jenž z Lukky byl; víť nejvíc o mně, tuším.</p>

  <p>&nbsp;</p>

  <p>On bručel pro sebe a tam, kde cítil</p>

  <p>tu ránu spraved’nosti, jež ho šlehla,</p>

  <p>vzdech Gentucca se z útrob jemu řítil.</p>

  <p>&nbsp;</p>

  <p>— „Ó duše,“ dím, „již touha mocná zžehla</p>

  <p>po řeči se mnou, vyslov se, by přání</p>

  <p>tvá jako moje v šťastný přístav vběhla. —“</p>

  <p>&nbsp;</p>

  <p>„— Již žena žije, závoj kolem skrání</p>

  <p>však nemá ještě,“ začal, „jíž ti drahá</p>

  <p>má obec bude, nechť ji nyní haní.</p>

  <p>&nbsp;</p>

  <p>Ta tucha s tebou dále půjde blahá;</p>

  <p>mou řečí bludem měl-lis srdce jaté,</p>

  <p>tam pravda z ní ti objeví se nahá.</p>

  <p>&nbsp;</p>

  <p>Však rci mi, jsi-li ten, rty jehož zlaté</p>

  <p>neznámé dosud světa rýmy dýší:</p>

  <p>Ó paní, které plamen lásky znáte!?“ —</p>

  <p>&nbsp;</p>

  <p>Já odpověděl: — „Ten jsem, který slyší,</p>

  <p>když Lásky dech jej ovane, co praví</p>

  <p>mně v hloubi duše, ihned po něm píši. —“</p>

  <p>&nbsp;</p>

  <p>— „Ó bratře,“ pravil, „teď zřím uzel pravý,</p>

  <p>jenž Notáře, mne a Guittona vázal,</p>

  <p>že nestihli jsme sloh tvůj sladkohravý.</p>

  <p>&nbsp;</p>

  <p>Teď zřím, že píšete, co Amor kázal,</p>

  <p>že vaše péra jdou jen za ním s péčí,</p>

  <p>ten nedostatek naši cenu smazal.</p>

  <p>&nbsp;</p>

  <p>Kdo nad to vzlétá, byť i touhou věčí,</p>

  <p>ten rozdíl slohu nechápe již více.“ —</p>

  <p>Jak upokojen ztichl touto řečí.</p>

  <p>&nbsp;</p>

  <p>Jak ptáci, na Nilu již zimujíce</p>

  <p>hned ve vzduchu se v husté tlumy řadí,</p>

  <p>hned čarou letí k předu chvátajíce:</p>

  <p>&nbsp;</p>

  <p>Tak všecken lid, který byl tady, pádí,</p>

  <p>krok urychluje, od nás chvátá břehem,</p>

  <p>jak vyzáblost mu s dobrou vůlí radí.</p>

  <p>&nbsp;</p>

  <p>A jako ten, kdo unavený během</p>

  <p>své druhy nechá, volným kráčí krokem,</p>

  <p>až ňader bouř utiší s lící žehem:</p>

  <p>&nbsp;</p>

  <p>Tak Forese, který mi kráčel bokem,</p>

  <p>ten svatý zástup nechal dále jíti</p>

  <p>řka: „Kdy tě zas postihnu svým okem?“</p>

  <p>&nbsp;</p>

  <p>Dím: „Nevím, kterak dlouho budu žíti,</p>

  <p>však nechť i brzy nevrátím se zpátky,</p>

  <p>vždy touha moje břeh váš dříve chytí;</p>

  <p>&nbsp;</p>

  <p>Neb kraj, kde musím trávit život vratký,</p>

  <p>se denně víc a více ctnosti vzdává</p>

  <p>a klesá v smutný pád a těžké zmatky.“ —</p>

  <p>&nbsp;</p>

  <p>„Jdi,“ pravil, „toho, jenž té bědy hlava,</p>

  <p>zřím, jak již vleče zvíře na ocasu</p>

  <p>v dol hříchů, v kterém nářek neustává.</p>

  <p>&nbsp;</p>

  <p>Vždy prudším skokem prudším ve zápasu</p>

  <p>jej smýká zvíře, až rozbité tělo</p>

  <p>kdes nechá ležet ptákům ku pospasu.</p>

  <p>&nbsp;</p>

  <p>Sfér kolo byť se dále otáčelo,</p>

  <p>má času málo, (upjal zraky k výši),</p>

  <p>než poznáš, co mé tmavé slovo dělo.</p>

  <p>&nbsp;</p>

  <p>Nuž zůstaň, čas je drahý v této říši,</p>

  <p>a příliš mnoho ztratil bych, byť dále</p>

  <p>šel krok můj za tvým a byl tobě bližší.“ —</p>

  <p>&nbsp;</p>

  <p>Jak z tlupy jezdců jeden nenadále</p>

  <p>sám vyskočí a rychle k břehu cválá,</p>

  <p>by první útok pomohl mu k chvále:</p>

  <p>&nbsp;</p>

  <p>Většími skoky zmizel, chvilka malá,</p>

  <p>a sám jsem kráčel dále s dvěma těmi,</p>

  <p>již světu stráž kdys byli okázalá.</p>

  <p>&nbsp;</p>

  <p>A sotva zmizel mezi stíny všemi,</p>

  <p>že nemohlo jej oko sledovati,</p>

  <p>jak dřív řeč jeho sluch můj, s haluzemi</p>

  <p>&nbsp;</p>

  <p>Plnými plodů jiný strom zřím státi;</p>

  <p>a věru blízko stál, to tím, že malý</p>

  <p>čas teprv jemu moh’ jsem věnovati.</p>

  <p>&nbsp;</p>

  <p>Lid pod ním stál a ruce pozvedali</p>

  <p>a křičeli, co nevím, na lupení,</p>

  <p>jak děti chtivé, jež se rozplakaly,</p>

  <p>&nbsp;</p>

  <p>Když ten, jejž prosí, trvá ve mlčení,</p>

  <p>a touhu jejich by podráždil, zvedá</p>

  <p>a neskrývá, po čem jich slídí chtění.</p>

  <p>&nbsp;</p>

  <p>Jak sklamaná šla pryč ta tlupa šedá;</p>

  <p>my ale přišli k stromu velikému,</p>

  <p>jenž moři slz i proseb sluchu nedá.</p>

  <p>&nbsp;</p>

  <p>Dál jděte, ani nebližte se jemu,</p>

  <p>roub jeho vzat je stromu, z něhož jedla</p>

  <p>kdys Eva, dále přijdete též k němu! —</p>

  <p>&nbsp;</p>

  <p>Tak, nevím čí, se s haluzí řeč předla,</p>

  <p>tož Statius, já, Virgil blíže k sobě</p>

  <p>jsme stranou šli, která se k výši zvedla.</p>

  <p>&nbsp;</p>

  <p>— „Těch kletých vzpomeňte, již v dávné době</p>

  <p>se v mraku zrodili a zpiti vínem</p>

  <p>dvouhrudí na Thesea vyšli v zlobě!</p>

  <p>&nbsp;</p>

  <p>I židů těch, již v zmalátnění líném</p>

  <p>při pití nemohli jít s Gideonem,</p>

  <p>když proti Madianu spěl hor klínem!“ —</p>

  <p>&nbsp;</p>

  <p>Tak jdouce těsně nade srázu sklonem</p>

  <p>hřích obžerství, následky jeho bědné</p>

  <p>jsme bičovati slyšeli tím stonem.</p>

  <p>&nbsp;</p>

  <p>Pak cestu širší před sebou zrak shledne,</p>

  <p>tou víc než tisíc kroků šli jsme dále</p>

  <p>v svých mvšlénkách. V tom vzadu se hlas zvedne:</p>

  <p>&nbsp;</p>

  <p>„Vy tři, proč zamyšleni jdete stále?“</p>

  <p>Tak náhle děl to, že jsem chvěl se strachem</p>

  <p>jak zvíře, jež se splaší nenadále.</p>

  <p>&nbsp;</p>

  <p>Já k řečníkovi skráň obrátil vzmachem;</p>

  <p>a věru sklo ni kov jsem nezřel v peci</p>

  <p>tak rudé, žíznivé, tak pláti nachem,</p>

  <p>&nbsp;</p>

  <p>Jak ten byl, jejž jsem viděl. — „Jestli přeci</p>

  <p>výš chcete jíti, sem ať noha vkročí,</p>

  <p>mír chcete-li, tu stráň musíte ztéci!“</p>

  <p>&nbsp;</p>

  <p>A pohled jeho v ráz mne zbavil očí:</p>

  <p>tož jako ten, jenž uchem dá se vésti,</p>

  <p>za vůdci mými noha má se točí.</p>

  <p>&nbsp;</p>

  <p>Jak vánek máje, jenž jest zory zvěstí,</p>

  <p>se hne a voní travou, květy cele</p>

  <p>jsa prodchnutý, a sladce zašelestí:</p>

  <p>&nbsp;</p>

  <p>Dech tak jsem cítil na svém váti čele</p>

  <p>a slyšel křídel tepot konejšivý,</p>

  <p>zkad ambrosie vlála, a pak ztměle</p>

  <p>&nbsp;</p>

  <p>Hlas ozval se: „Ó blazi ti, kdo živi</p>

  <p>jsou milostí, že ňadra jim netrýzní</p>

  <p>obžerství rozkoš, kteří spravedliví,</p>

  <p>&nbsp;</p>

  <p>Již tolik vždy, jak spravedlivo, žízní!“ —</p>
</body>
</html>
