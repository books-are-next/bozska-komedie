<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv druhý</h3>

  <p>Vy, kteří sledujete v loďce malé</p>

  <p>a s roztoužením pilné nasloucháte</p>

  <p>mé lodi, která s pěním pluje dále,</p>

  <p>&nbsp;</p>

  <p>K svým břehům rychle nazpět ať se dáte,</p>

  <p>do moře nespouštějte se bez sledu,</p>

  <p>s mou stopou snadno se víc neshledáte.</p>

  <p>&nbsp;</p>

  <p>Tím proudem nikdo nejel, kterým jedu;</p>

  <p>mne vede Apollo, Minerva dýše,</p>

  <p>a devět Mus mi kyne ku Medvědu.</p>

  <p>&nbsp;</p>

  <p>Vás, kterých málo, jenž jste záhy výše</p>

  <p>po chlebu andělském svou vznesli hlavu,</p>

  <p>jenž stravou jest, však nesytí, vám spíše</p>

  <p>&nbsp;</p>

  <p>Lze pustiti svůj koráb v slanou vřavu,</p>

  <p>když poplujete po mé brázdě smělí,</p>

  <p>dřív než se vyrovná zas ve vln splavu.</p>

  <p>&nbsp;</p>

  <p>Ti proslavení, v Kolchidu jenž jeli,</p>

  <p>se nedivili, jak vy učiníte,</p>

  <p>když Jasona tam orat uviděli.</p>

  <p>&nbsp;</p>

  <p>Ta žízeň vrozená a věčná v hbité</p>

  <p>nás pouti k říši boží unášela</p>

  <p>tak rychle, jako nebe kroužit zříte.</p>

  <p>&nbsp;</p>

  <p>Já k Beatrici, ona výše zřela,</p>

  <p>a řek bych jako šipka, v téže době</p>

  <p>jež raní, letí, co ze vrubu sjela,</p>

  <p>&nbsp;</p>

  <p>Jsem na místě byl a tu zázrak k sobě</p>

  <p>táh oči mé, leč ona, péči moji</p>

  <p>jež každou znala, v sličné řeči zdobě</p>

  <p>&nbsp;</p>

  <p>Tak veselá a krásná u mne stojí</p>

  <p>a praví: „Mysl k Bohu povznes díkem,</p>

  <p>že šťastně nás tak s první hvězdou pojí.“</p>

  <p>&nbsp;</p>

  <p>Mně zdálo se tu, že nás pokryl víkem</p>

  <p>mrak zářný, pevný, hustý, vybroušený</p>

  <p>jak démant sluncem dotknutý a mžikem.</p>

  <p>&nbsp;</p>

  <p>Nás věčná perla vzala v svoje stěny,</p>

  <p>jak v sebe světla paprsk voda bere</p>

  <p>a při tom zůstává přec bez proměny.</p>

  <p>&nbsp;</p>

  <p>Když tělo byl jsem, pochyby když steré,</p>

  <p>jak v rozměr jiný vejít lze, se nítí –</p>

  <p>což nutno, když se hmota v hmotu dere:</p>

  <p>&nbsp;</p>

  <p>Žár touhy naší měl by větším býti,</p>

  <p>tu bytost poznat, ve které, jak splývá</p>

  <p>Bůh s naší přírodou, lze zjevně zříti.</p>

  <p>&nbsp;</p>

  <p>Tam uzří, co zde věří mysl snivá</p>

  <p>ne důkazem, poznáním prostým pouze</p>

  <p>jak první pravdy, k nimž vždy člověk kývá.</p>

  <p>&nbsp;</p>

  <p>Já na to k ní: „Ó pani, v zbožné touze,</p>

  <p>jak může, duše má mu díky vzdává,</p>

  <p>že vyrval mne ze smrtelníků nouze.</p>

  <p>&nbsp;</p>

  <p>Leč rcete, co jsou znamení ta tmavá</p>

  <p>na tomto těle, Kaina o břemeni</p>

  <p>zvěst lidská že tam bájit neustává?</p>

  <p>&nbsp;</p>

  <p>I usmála se málo: „V pobloudění</p>

  <p>když lidská mysl vratká tam se sklání,</p>

  <p>kde nestačí klíč smyslů k otevření.</p>

  <p>&nbsp;</p>

  <p>Šíp úžasu tě více neporaní,</p>

  <p>neb zříš, kterak má rozum křídla krátká</p>

  <p>i v družině všech smyslů. – Jaké zdání</p>

  <p>&nbsp;</p>

  <p>Ty o tom máš, rci,“ řekla paní sladká.</p>

  <p>Já: „Rozdílným co v měsíci být zdá se,</p>

  <p>tím vinna hnitá jest neb řídká látka.“</p>

  <p>&nbsp;</p>

  <p>A ona: Domněnky své v krátkém čase</p>

  <p>ty poznáš blud, když budeš naslouchati</p>

  <p>vět řadě, jimiž odpovím ti zase.</p>

  <p>&nbsp;</p>

  <p>Ve osmé sféře hvězdy zříte pláti,</p>

  <p>jichž tvar i velkost, kdo k nim zrak svůj chýlí,</p>

  <p>že rozdílný jsou, musí znamenati.</p>

  <p>&nbsp;</p>

  <p>Byť řídkost s houštkou toho důvod byly,</p>

  <p>to byla by v nich všech jen jedna síla</p>

  <p>na větší, menší rozdělena díly.</p>

  <p>&nbsp;</p>

  <p>Kde řada různých sil se objevila,</p>

  <p>tam různé důvody jsou, všecky ale</p>

  <p>až na jeden řeč tvoje umrtvila.</p>

  <p>&nbsp;</p>

  <p>Byť řídkost vinou skvrn těch byla, dále</p>

  <p>jak ptáš se, tu by věru měsíc celý</p>

  <p>mít musil látky množství příliš malé;</p>

  <p>&nbsp;</p>

  <p>Neb s hubeností jako tuk se dělí</p>

  <p>na lidském těle, tak by v knize jeho</p>

  <p>jak listy vrstvy ty se střídat měly.</p>

  <p>&nbsp;</p>

  <p>Byť pravdou byla ta část zdání tvého,</p>

  <p>při slunce zatmění by slunce plálo</p>

  <p>skrz měsíc jak skrz řídkost těla všeho.</p>

  <p>&nbsp;</p>

  <p>To neděje se, tož po drahé málo</p>

  <p>se ohledněm, a zničím-li ji zcela,</p>

  <p>pak mínění tvé celé v bludu stálo.</p>

  <p>&nbsp;</p>

  <p>Když řídkost měsícem se nerozstřela,</p>

  <p>mez musí býti, která světlu brání,</p>

  <p>zář jeho dále kdyby vnikat chtěla.</p>

  <p>&nbsp;</p>

  <p>Tou cizí paprsk odražen se sklání</p>

  <p>jak obraz odražený od skla stěny,</p>

  <p>na zadu svém jež olovem se chrání.</p>

  <p>&nbsp;</p>

  <p>Ty řekneš, když se jeví zatemněný</p>

  <p>víc paprsk tam než jinde, tím se děje,</p>

  <p>ze zadu více že byl odražený.</p>

  <p>&nbsp;</p>

  <p>Té námitky se zbavit když si přeje</p>

  <p>tvůj duch, hleď nyní sobě zkušenosti,</p>

  <p>toť zdroj, zkad všecka věda vaše spěje.</p>

  <p>&nbsp;</p>

  <p>Tři zrcadla vem, v stejné vzdálenosti</p>

  <p>dvě postav, třetí potom mezi nimi,</p>

  <p>u větší dáli nechť tvé oko hostí.</p>

  <p>&nbsp;</p>

  <p>K nim obrácen za zády postav svými</p>

  <p>si světlo, které v třech zrcadlech vzplane,</p>

  <p>zpět letíc k tobě odraženo jimi.</p>

  <p>&nbsp;</p>

  <p>Nechť v třetím obraz nejmenší se stane</p>

  <p>co do rozsahu, uzříš co do síly,</p>

  <p>že stejně silné světlo ze všech kane.</p>

  <p>&nbsp;</p>

  <p>Jak teplé slunce dělá v jarní chvíli,</p>

  <p>že pod sněhem co bylo, nahé leží,</p>

  <p>a barva zimy s chladem dále pílí:</p>

  <p>&nbsp;</p>

  <p>Chci nyní, když jsi bludu bez přítěži,</p>

  <p>tak osvítiti živým světlem tebe,</p>

  <p>by ucítil zrak jeho jas tvůj svěží.</p>

  <p>&nbsp;</p>

  <p>Kde božského jest míru svaté nebe,</p>

  <p>se točí těleso, zkad všecko žiti</p>

  <p>má vše, co ono uzavírá v sebe.</p>

  <p>&nbsp;</p>

  <p>Nejbližší nebe, kde se hvězdy třpytí,</p>

  <p>to bytostem pak různým rozděluje,</p>

  <p>ač obsaženým v něm to svoje bytí.</p>

  <p>&nbsp;</p>

  <p>Z těch druhých sfér zas každá obracuje</p>

  <p>k svým účelům a svému ku semeni</p>

  <p>tu zvláštní bytost, kterou obsahuje.</p>

  <p>&nbsp;</p>

  <p>V organech světa jiných stupňů není,</p>

  <p>co shora berou, v stálém chorovodu</p>

  <p>zas dolů dávají. Tvé roztoužení</p>

  <p>&nbsp;</p>

  <p>Po pravdě, hleď, jak stihnu z toho bodu,</p>

  <p>jí kterak vstříc jdu, pozor dávej dále,</p>

  <p>bys mohl sám pak najit cesty k brodu.</p>

  <p>&nbsp;</p>

  <p>Těch svatých kruhů hyb a síla ale</p>

  <p>jak uměni kladiva od kováře</p>

  <p>od svatých motorů jde neustále.</p>

  <p>&nbsp;</p>

  <p>A nebe, v kterém svítí hvězdná záře,</p>

  <p>tvar hlubokého ducha v sebe vnímá,</p>

  <p>jenž hýbe jím, jsa otisk jeho tváře.</p>

  <p>&nbsp;</p>

  <p>A jako duše v prachu těla dřímá</p>

  <p>a různými se údy propletává,</p>

  <p>jenž k různým úkonům jsou, tak objímá</p>

  <p>&nbsp;</p>

  <p>Vše onen důvtip a všem hvězdám dává</p>

  <p>svou dobrotu, ji šíří, ač se točit</p>

  <p>kol vlastní jednoty své neustává.</p>

  <p>&nbsp;</p>

  <p>Zříš různou sílu k různým tělům vkročit,</p>

  <p>by oživili je, a k nimž se pojí</p>

  <p>jak život s vámi. Proto můžeš zočit,</p>

  <p>&nbsp;</p>

  <p>Jak přírodou, z níž kolébku má svoji,</p>

  <p>se v těle třpytí smíšená ta síla,</p>

  <p>jak radost z živé zornice se rojí.</p>

  <p>&nbsp;</p>

  <p>Tou světel rozdílnost se objevila,</p>

  <p>ne houštkou aneb řídkostí, jeť ona</p>

  <p>ten princip, jenž, vše pronikaje díla,</p>

  <p>&nbsp;</p>

  <p>Dle dobroty buď jas, buď temno koná.</p>
</body>
</html>
