<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_9">Zpěv sedmý</h3>

  <p>Když veselý a ctný ten pozdrav sladký</p>

  <p>se opakoval tři- a čtyřikráte,</p>

  <p>děl Sordel: „Kdo vy jste?“ a ustoup’ zpátky.</p>

  <p>&nbsp;</p>

  <p>„Než slávy Boha hodné duše svaté</p>

  <p>se cestou k této hoře obrátily,</p>

  <p>mne Oktavian pohřbil, již mne znáte.</p>

  <p>&nbsp;</p>

  <p>Jsem Virgil, jenž po nebi proto kvílí,</p>

  <p>že víry neměl jsem, ne pro zlo jiné.“ —</p>

  <p>Tak odpověděl jemu vůdce milý.</p>

  <p>&nbsp;</p>

  <p>Jak ten, kterému z nenadání kyne</p>

  <p>věc, jíž se diví, věří, váhá zase,</p>

  <p>teď „Jest“ ted „není“ s retů jemu splyne:</p>

  <p>&nbsp;</p>

  <p>Tak Sordel byl, v sklopené oka řase</p>

  <p>cit pokory plál, hned se vrátil k němu,</p>

  <p>jej objal tam, kde v úctě objímá se.</p>

  <p>&nbsp;</p>

  <p>„Ó slavo Latia, děl, kterým k všemu</p>

  <p>se vhodnou zjevila řeč naše býti,</p>

  <p>ó věčná chloubo ty rodišti mému:</p>

  <p>&nbsp;</p>

  <p>Čí milostí neb zásluhou tě zříti</p>

  <p>smím? Rač mi (hoden-li jsem naslouchati),</p>

  <p>jdeš z pekla, z které sluje, povědíti?“ —</p>

  <p>&nbsp;</p>

  <p>„Já všemi knihy říše žalné bráti</p>

  <p>se musil,“ pravil, „nebe mne sem vedlo,</p>

  <p>jím přicházím, jím zříš mne tady státi.</p>

  <p>&nbsp;</p>

  <p>Ne pro skutky, leč pro jich opak zbledlo</p>

  <p>mi ono Slunce, po němž ty mřeš touhou,</p>

  <p>za nímž se pozdě poznání mé zvedlo.</p>

  <p>&nbsp;</p>

  <p>Je místo dole bolestné tmou pouhou,</p>

  <p>ne mučením, tam nezní utrpení,</p>

  <p>ne křik, jen vzdech tam slyšet nocí dlouhou.</p>

  <p>&nbsp;</p>

  <p>Tam s nevinnými dětmi v odsouzení</p>

  <p>dlím, s těmi dětmi, jež zub smrti schvátil,</p>

  <p>než dostalo se jim křtu očištění,</p>

  <p>&nbsp;</p>

  <p>A s každým, který v žití neošatil</p>

  <p>se třemi ctnostmi božskými, hřích mina,</p>

  <p>jinými všemi sebe obohatil.</p>

  <p>&nbsp;</p>

  <p>Leč můžeš-li a víš-li, z toho klína</p>

  <p>skal která cesta vede nejrychleji</p>

  <p>tam, pravý Očistec kde započíná?“ —</p>

  <p>&nbsp;</p>

  <p>On: „— Cesta zde jest volná, bez veřejí,</p>

  <p>smím chodit kol i výš kam zrak se dívá;</p>

  <p>jak mohu, půjdu, kam tvé nohy spějí.</p>

  <p>&nbsp;</p>

  <p>Leč viz, kterak již den se připozdívá,</p>

  <p>a vystupovat nelze v noční době;</p>

  <p>na dobrý nocleh pomýšlet nám zbývá.</p>

  <p>&nbsp;</p>

  <p>Zde na pravo jsou duše v skalní kobě:</p>

  <p>tam, chceš-li, k nim tě dovedu a tuším,</p>

  <p>je poznati, že bude milo tobě.“ —</p>

  <p>&nbsp;</p>

  <p>„Jak,“ Virgil děl, „dopřáno není duším</p>

  <p>jít v noci výš? zda jiný v tom jim brání,</p>

  <p>či nestačí jich síla stezkám tužším?“ —</p>

  <p>&nbsp;</p>

  <p>A dobrý Sordel prst svůj k zemi sklání</p>

  <p>řka: „Ani přes tu rýhu dál se bráti,</p>

  <p>věř, nemůžeš, když slunce v zapadání:</p>

  <p>&nbsp;</p>

  <p>Ne, jiná snad že moc by bránila ti,</p>

  <p>jít výš, než to jen právě, že jdeš v šeru,</p>

  <p>čímž vůli tvoji brzy mdloba schvátí.</p>

  <p>&nbsp;</p>

  <p>Ty ovšem v jiném moh’ bys jíti směru</p>

  <p>a kolem bloudě obcházet svah tmavý,</p>

  <p>co zatím slunce jinou blaží sferu.“ —</p>

  <p>&nbsp;</p>

  <p>Tu jako udiven můj mistr praví:</p>

  <p>„Nuž, veď nás k místu, kde nám radost kyne,</p>

  <p>jak pravil jsi, a odpočinek smavý.“ —</p>

  <p>&nbsp;</p>

  <p>A sotva trochu dál se noha šine,</p>

  <p>já poznávám, jak vrch se níží stále,</p>

  <p>jak na zemi zde ve údolí stinné.</p>

  <p>&nbsp;</p>

  <p>„Tam,“ pravil onen stín, „tam půjdem dále,</p>

  <p>kde jako ve zátoku svah ten splývá,</p>

  <p>den nový budem v této čekat skále.“ —</p>

  <p>&nbsp;</p>

  <p>Půl v rovině půl ještě v srázu křivá</p>

  <p>se stezka do skaliny boku chýlí,</p>

  <p>jí více nežli v půli kraj se skrývá.</p>

  <p>&nbsp;</p>

  <p>Nach, zlato, jemné stříbro, úběl bílý,</p>

  <p>indické dřevo světlé, bledějasné</p>

  <p>i svěží smaragd v rozdrobení chvíli</p>

  <p>&nbsp;</p>

  <p>Od trávy, stromů barvy čarokrásné,</p>

  <p>zde ve mžiku by byly přemoženy,</p>

  <p>jak před svým větším menší vždycky hasne.</p>

  <p>&nbsp;</p>

  <p>Ne malbou přírody jen vykouzlený</p>

  <p>plál tento lesk, však z něho sterých vůní</p>

  <p>cos neznámého válo v skal těch stěny.</p>

  <p>&nbsp;</p>

  <p>Ve květinách a v trávě kterak trůní,</p>

  <p>jsem duší dav — Salve Regina pěly —</p>

  <p>za skalou zhlídl, jak jsem stanul u ní.</p>

  <p>&nbsp;</p>

  <p>„Než sporé slunce klesne v hrob svůj ztmělý,“</p>

  <p>děj Mantovánský, v jehož jsem šli sledu,</p>

  <p>„z nás nikdo tam se nechtějž octnout smělý.</p>

  <p>&nbsp;</p>

  <p>Zde s výše této lepší ku přehledu</p>

  <p>vám jejich posuňky a tváře kynou,</p>

  <p>než v hlubině tam dole v jejich středu.</p>

  <p>&nbsp;</p>

  <p>Jenž sedí nejvýš touto nad družinou</p>

  <p>a hledí, jakby zanedbal svou práci</p>

  <p>a k druhých písni nedruží řeč línou,</p>

  <p>&nbsp;</p>

  <p>Jest císař Rudolf; dřív než dokrvácí,</p>

  <p>moh’ ránu Italie mrtvé zhojit,</p>

  <p>jež pozdě jiným teď se těžce ztrácí.</p>

  <p>&nbsp;</p>

  <p>Ten druhý, jenž se zdá jej těchou kojit,</p>

  <p>vlád’ zemí, Vltava v níž vzniká, hbitě</p>

  <p>pak v Labe padá s mořem chtíc se spojit,</p>

  <p>&nbsp;</p>

  <p>Slul Otakar a lepší byl jsa dítě,</p>

  <p>než Václav, jeho syn jest s dlouhou bradou,</p>

  <p>jenž lenosti a zvůli padá v sítě.</p>

  <p>&nbsp;</p>

  <p>Ten tuponosý toho baví radou,</p>

  <p>kterému z tváře dobrota se směje,</p>

  <p>květ lilje rval se louče s žití vnadou.</p>

  <p>&nbsp;</p>

  <p>Jen vizte, v hruď se tepe a se chvěje;</p>

  <p>a druhý zatím dlaně do otvoru</p>

  <p>ve žalném pláči obličej svůj kreje!</p>

  <p>&nbsp;</p>

  <p>To tchán i otec Francie jsou moru,</p>

  <p>ten syna život plný hříchů znají</p>

  <p>a proto bol, jenž tady rve je v sporu.</p>

  <p>&nbsp;</p>

  <p>Ten, jehož údy silné být se zdají,</p>

  <p>se s písní druží k tomu s nosem statným,</p>

  <p>ten ctností opásán byl slavný v kraji,</p>

  <p>&nbsp;</p>

  <p>A králem kdyby po něm zůstal zdatným</p>

  <p>ten mladík, který zrovna za ním sedí,</p>

  <p>ctnost z číše v číš by spěla tokem chvatným;</p>

  <p>&nbsp;</p>

  <p>O dědicech však slovo mé to nedí:</p>

  <p>s Jakubem Bedřich vladaři se stkvějí,</p>

  <p>co dědictví díl lepší, špatně vědí.</p>

  <p>&nbsp;</p>

  <p>Neb zřídka lidstva snětě vypučejí</p>

  <p>v květ rozšafnosti; by byl prošen o ni,</p>

  <p>vždy poznovu tak žádá dárce její.</p>

  <p>&nbsp;</p>

  <p>Má slova tak se k Nosatému kloní,</p>

  <p>tak dobře jako k Petru, jenž s ním zpívá,</p>

  <p>proň s Apulií Provence slzy roní,</p>

  <p>&nbsp;</p>

  <p>Tak horší nad semeno zde květ zbývá,</p>

  <p>jak Konstancie se nad Beatrici</p>

  <p>a Markétu svým chotěm chlubí chtivá.</p>

  <p>&nbsp;</p>

  <p>Tam krále prostých mravů řeč má líčí:</p>

  <p>to Jindřich anglický, jenž sám dlí dále,</p>

  <p>již v lepší větve símě jeho klíčí.</p>

  <p>&nbsp;</p>

  <p>A pod nimi nejníže tam na skále</p>

  <p>dlí hrabě Vilém a k nim výše zírá,</p>

  <p>jimž pro Alexandrie půtku v žale</p>

  <p>&nbsp;</p>

  <p>Monferrat s Canavese slzy stírá.“</p>
</body>
</html>
