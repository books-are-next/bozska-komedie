<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv dvacátý osmý</h3>

  <p>Když o nynějším žití bídných lidí</p>

  <p>mi kárajíc je pravdu pověděla</p>

  <p>ta, jíž má mysl ve všem nebe vidí,</p>

  <p>&nbsp;</p>

  <p>Jak ve zrcadle pochodeň by stkvělá</p>

  <p>se rozsvítila za člověka záda,</p>

  <p>než myslil na ni, že by vzplanout měla,</p>

  <p>&nbsp;</p>

  <p>I obrátí se a zvěděti žádá,</p>

  <p>zda sklo dí pravdu a zří do souhlasu</p>

  <p>že obé jest, jak text i nota skládá:</p>

  <p>&nbsp;</p>

  <p>Má pamět učinila v tomto času,</p>

  <p>zrak upjav k očím, z kterých láska sítě</p>

  <p>mi nastrojila v úsměvu a jasu.</p>

  <p>&nbsp;</p>

  <p>Když obrátil jsem se tam okamžitě,</p>

  <p>mé oči tknuty byly tím, v té knize</p>

  <p>co zří, kdo dívá se, jak víří hbitě.</p>

  <p>&nbsp;</p>

  <p>Bod viděl jsem, plál v čistém světle ryze,</p>

  <p>že oko bylo oslněno v jase</p>

  <p>a zavřelo se ostrosti té cizé.</p>

  <p>&nbsp;</p>

  <p>A hvězda sama nejmenší jež zdá se,</p>

  <p>ta měsícem by byla vedle něho,</p>

  <p>když hvězda s hvězdou v nebi porovná se.</p>

  <p>&nbsp;</p>

  <p>V té vzdálenosti jak od kola svého</p>

  <p>je světlo, které kolo spůsobuje</p>

  <p>když nejhustší jest pára štítem jeho.</p>

  <p>&nbsp;</p>

  <p>Kruh ohnivý kol bodu pohybuje</p>

  <p>se prudce, takže pohyb, nejrychleji</p>

  <p>jenž svět obíhá, před tím ustupuje;</p>

  <p>&nbsp;</p>

  <p>Kol toho jiný víří, za ním spějí</p>

  <p>pak druhý, třetí, čtvrtý, a kruh pátý</p>

  <p>a šestý v sebe tak se otáčejí;</p>

  <p>&nbsp;</p>

  <p>Pak sedmý sledoval tak rozepjatý,</p>

  <p>že Hery služka i v kruhu svém celém</p>

  <p>by neobjala tento oblouk zlatý.</p>

  <p>&nbsp;</p>

  <p>Tak osmý, devátý v rozpjetí smělém</p>

  <p>a každý volněji se v kole točil,</p>

  <p>čím od jedničky dál byl jasným čelem.</p>

  <p>&nbsp;</p>

  <p>A v tom jsem plamen nejčistější zočil,</p>

  <p>jenž nejmíň od čisté se jiskry dálí,</p>

  <p>proud věčí pravdy z ní do něho vkročil.</p>

  <p>&nbsp;</p>

  <p>Má paní zřela, že rmut péče kalí</p>

  <p>mou duši, a tu řekla: „Na tom bodu</p>

  <p>tká příroda i vesmír neskonalý.</p>

  <p>&nbsp;</p>

  <p>Na kruh ten pohleď, jenž s ním drží shodu,</p>

  <p>a věz, že žhoucí láskou, jež ho žene,</p>

  <p>on víří v takém bystrém chorovodu.“</p>

  <p>&nbsp;</p>

  <p>Já: „Byť pořádkem tímto sestavené</p>

  <p>vše bylo v světě, jejž zřím v kruzích tady,</p>

  <p>rád uznal bych, co přede mnou se klene.</p>

  <p>&nbsp;</p>

  <p>Leč jiný řád zemskými vládne lady,</p>

  <p>čím vzdálenější od toho jsou středu,</p>

  <p>tím více božské jsou těch kruhů spády.</p>

  <p>&nbsp;</p>

  <p>Nuž tady aspoň ztiš mé touhy bědu</p>

  <p>v tom čaruplném i andělském tejně,</p>

  <p>jenž světlo s láskou všady skytá hledu,</p>

  <p>&nbsp;</p>

  <p>A pouč mne, s obrazem otisk stejně</p>

  <p>proč neshodují se, já v tomto sporu</p>

  <p>se zmítám, osvěť tmy mé čarodějně!“</p>

  <p>&nbsp;</p>

  <p>„Tvé prsty, děla v klidném rozhovoru,</p>

  <p>že nestačí na uzel ten, toť jasné,</p>

  <p>stvrd tím, že nevším si ho žádný z tvorů.</p>

  <p>&nbsp;</p>

  <p>Pak řekla dál: „Ať tvoje žízeň zhasne,</p>

  <p>tím nasytíš se, co dí ústa moje,</p>

  <p>nuž namáhej si ducha v práci spasné.</p>

  <p>&nbsp;</p>

  <p>Těl sféry rozličné jsou podle zdroje</p>

  <p>buď věčího neb menšího té síly,</p>

  <p>jež částěmi jich žene proudy svoje.</p>

  <p>&nbsp;</p>

  <p>Tak věčí dobrota v zdar věčí pílí</p>

  <p>a věčí zdar ve věčím bují těle,</p>

  <p>když stejně dokonalé má vše díly.</p>

  <p>&nbsp;</p>

  <p>Tak ten kruh, vesmír v rozsáhlosti celé</p>

  <p>jejž rve za sebou, odpovídá kruhu,</p>

  <p>jenž nejvíc patří a miluje vřele.</p>

  <p>&nbsp;</p>

  <p>Tvůj duch když sílu bere za zásluhu,</p>

  <p>ne ale pouhý zjev látek, jež tobě</p>

  <p>se ve kulatém objevují pruhu,</p>

  <p>&nbsp;</p>

  <p>Tu poznáš čárný poměr, v jakém obě,</p>

  <p>tož málo k míň a mnoho k více stojí,</p>

  <p>dle síly v každém nebi jemu k zdobě.“</p>

  <p>&nbsp;</p>

  <p>Jak jas a světlo hned se vzduchem rojí,</p>

  <p>když Boreaš z té svojí tváře dýše,</p>

  <p>kde nejmírnější svoje větry strojí;</p>

  <p>&nbsp;</p>

  <p>Čímž hustá mlha rozplývá se tiše,</p>

  <p>až zkalené dřív nebe se usmívá</p>

  <p>i se vší krásou svojí hvězdné říše:</p>

  <p>&nbsp;</p>

  <p>Tak bylo mi, když paní dobrotivá</p>

  <p>mne jasnou odpovědí nakrmila,</p>

  <p>jíž pravda vzplála mi co hvězda živá.</p>

  <p>&nbsp;</p>

  <p>Řeč její v ticho když se zkonejšila,</p>

  <p>tu kruhy začly jiskřit blesků žehy</p>

  <p>jak tyč, která se v ohni roztavila.</p>

  <p>&nbsp;</p>

  <p>Za vlastním žárem šly ty rudé šlehy</p>

  <p>a rostly jako když se dvojí šachy</p>

  <p>do tisíců a sfér těch zněly břehy</p>

  <p>&nbsp;</p>

  <p>Kol křikem Hosanah a výše v nachy</p>

  <p>od sboru k sboru, až tam k tomu bodu,</p>

  <p>jenž drží a udrží let jich plachý.</p>

  <p>&nbsp;</p>

  <p>By v myšlénky mé zas uvedla shodu,</p>

  <p>dí paní moje: „Serafy zříš tady</p>

  <p>a Cherubíny v prvním chorovodu.</p>

  <p>&nbsp;</p>

  <p>Ti následují rychle tak své řady,</p>

  <p>by bodu tomu jen se vyrovnali,</p>

  <p>a mohou neb zří do hloubky a všady.</p>

  <p>&nbsp;</p>

  <p>Ty druhé, lásky těchto věnec stálý,</p>

  <p>se trůny zvou božského obličeje,</p>

  <p>neb co hráz první trojice zde vzplály.</p>

  <p>&nbsp;</p>

  <p>A zvědět máš, že rozkoš v ně se leje</p>

  <p>dle síly, které může proniknouti</p>

  <p>do pravdy, která zkojení všem přeje.</p>

  <p>&nbsp;</p>

  <p>Čímž zjevno blaha že lze dosáhnouti</p>

  <p>jen patřením, ne láskou, tato bývá</p>

  <p>jen toho následkem na světské pouti.</p>

  <p>&nbsp;</p>

  <p>A patření za míru svoji mívá</p>

  <p>pak zásluhu, z té s dobrou vůlí vzchází</p>

  <p>pak milost, toť jsou stupně, z nichž ráj kývá.</p>

  <p>&nbsp;</p>

  <p>A v druhé trojici, jež v svěžím mlází</p>

  <p>věčného jara pro vše časy klíčí,</p>

  <p>květ jehož s listím beran nerozhází,</p>

  <p>&nbsp;</p>

  <p>Tam blažení Hosanah stále křičí,</p>

  <p>tři sbory pějí v trojí melodii</p>

  <p>a ples, v němž trojnásobí sebe, líčí.</p>

  <p>&nbsp;</p>

  <p>Tři sbory pak jsou v té hierarchii,</p>

  <p>ty první panstva, druhé slují síly</p>

  <p>a třetí moci, které tam se kryjí.</p>

  <p>&nbsp;</p>

  <p>Tak v předposledních kruzích v reji pílí</p>

  <p>tam knížata a svatí archandělé,</p>

  <p>hry andělské se v sledním zakotvily.</p>

  <p>&nbsp;</p>

  <p>A vzhůru všichni zří, jas na svém čele,</p>

  <p>a dolů tak působí, že jak k bohu</p>

  <p>jsou taženi, též všichni táhnou směle.</p>

  <p>&nbsp;</p>

  <p>Svou Dionys, obrátil k tomu vlohu</p>

  <p>je pozorovat, různit, jmenovati,</p>

  <p>a po něm dělám já to jak jen mohu.</p>

  <p>&nbsp;</p>

  <p>Leč Řehoř nechtěl za pravdu mi dáti,</p>

  <p>však jakmile zde otevřel své zraky,</p>

  <p>sám nad sebou se musil usmívati.</p>

  <p>&nbsp;</p>

  <p>A takového taje zdali mraky</p>

  <p>se smrtelníku roztrhly, nech žasu,</p>

  <p>kdo sdělil s ním je, viděl je zde taky</p>

  <p>&nbsp;</p>

  <p>a jiné pravdy ještě z toho jasu.</p>
</body>
</html>
