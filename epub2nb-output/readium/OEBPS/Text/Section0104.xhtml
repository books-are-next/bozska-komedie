<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv třicátý třetí</h3>

  <p>O Panno, matko, dcero syna svého</p>

  <p>nejpokornější, nejvyšší všech tvorů,</p>

  <p>určený cíle záměru věčného,</p>

  <p>&nbsp;</p>

  <p>Tys lidskou bytost k důstojnosti vzoru</p>

  <p>tak povznesla, že tvůrce její déle</p>

  <p>neváhal žíti ve stvořených sboru.</p>

  <p>&nbsp;</p>

  <p>V tvém lůně láska ona vzplála vřele,</p>

  <p>na jejímž ohni v míru věčném, v kráse</p>

  <p>ten nebes květ se rozvinul tak skvěle.</p>

  <p>&nbsp;</p>

  <p>Zde pochodní polední usmívá se</p>

  <p>tvá láska na nás, lidem v zemské rmuti,</p>

  <p>jsi věčné naděje zdroj živý zase.</p>

  <p>&nbsp;</p>

  <p>Tys velká, vše tvé zmůže pokynutí,</p>

  <p>že, milost kdo bez tebe v světě žádá,</p>

  <p>si přeje lítati však bez perutí.</p>

  <p>&nbsp;</p>

  <p>Leč dobrota tvá nepomáhá ráda</p>

  <p>jen tomu, kdo tě prosí; často rojí</p>

  <p>se sama, dlaň než k modlitbě se skládá.</p>

  <p>&nbsp;</p>

  <p>Se soucitem se milosrdí pojí</p>

  <p>a velkomyslnost, šlechetnost čirá;</p>

  <p>a dobrotu všech tvorů zoveš svojí.</p>

  <p>&nbsp;</p>

  <p>Teť prosí tento, který z všehomíra</p>

  <p>vzlet nejdolejší sluje a zřel žití</p>

  <p>všech duchů posloupně, a k tobě zírá;</p>

  <p>&nbsp;</p>

  <p>O milostí svou rač jej posilniti,</p>

  <p>by ještě výše k poslednímu blahu</p>

  <p>moh smrtelným se zrakem odvážiti!</p>

  <p>&nbsp;</p>

  <p>Pro zření své já nenapjal tak snahu</p>

  <p>jak pro něho tu činím z oddanosti,</p>

  <p>mým prosbám malou nepřikládej váhu.</p>

  <p>&nbsp;</p>

  <p>Ó rozptyl každý mrak mu smrtelnosti</p>

  <p>svou prosbou, aby se mu rozevřela</p>

  <p>nejvyšší rozkoš v celé líbeznosti.</p>

  <p>&nbsp;</p>

  <p>Dál prosí královno má mysl smělá,</p>

  <p>– co chceš, to můžeš – v takém popatření</p>

  <p>bys zdravé smysly zachovat mu chtěla.</p>

  <p>&nbsp;</p>

  <p>Tvá stráž kéž zmůže lidských pudů vření,</p>

  <p>viz Beatrici a viz všecky svaté,</p>

  <p>jak modlí se za moje vyslyšeni!“</p>

  <p>&nbsp;</p>

  <p>Na modlícího s pozorností vzpjaté</p>

  <p>ty oči, jež Bůh ctí, mně svědkem byly,</p>

  <p>jak vděčí se jim prosby blahovzňaté.</p>

  <p>&nbsp;</p>

  <p>K věčnému Světlu pak se obrátily,</p>

  <p>věř každý, oči tvoru nižádného</p>

  <p>se v také světlo nikdy nestopily.</p>

  <p>&nbsp;</p>

  <p>Já, který k poslednímu cíli přání všeho</p>

  <p>jsem blížil se ve slušné vzdálenosti,</p>

  <p>jsem tišil bouřný plamen žáru svého.</p>

  <p>&nbsp;</p>

  <p>A Bernard, jeho pohled úsměv hostí,</p>

  <p>mi kyne juž, bych oči zvedl výše,</p>

  <p>leč dělal jsem co chtěl sám s ochotností.</p>

  <p>&nbsp;</p>

  <p>Můj ostřejší zrak vnikal spíš a spíše</p>

  <p>do paprsků tak vznešeného světla,</p>

  <p>jež, pravda v sobě, pravdu kolem dýše.</p>

  <p>&nbsp;</p>

  <p>A síla mého vidění tak zkvětla,</p>

  <p>že slovo zraku nepostačí ani,</p>

  <p>že bohatost mou pamět zcela zhnětla.</p>

  <p>&nbsp;</p>

  <p>A jako ten, jenž vidí něco v spaníˇ</p>

  <p>a dojem toho po snu trvá dále</p>

  <p>a jiného se v mysl mu nesklání,</p>

  <p>&nbsp;</p>

  <p>Mně dělo se, neb ač zmizelo v mále</p>

  <p>mé vidění, přec onu cítím něhu,</p>

  <p>jež zrodila se v mojí hrudi, stále.</p>

  <p>&nbsp;</p>

  <p>Pod sněhem takto tají spousty sněhu,</p>

  <p>tak věštby psané lehké na lupení</p>

  <p>ve větru poletaly v hravém běhu.</p>

  <p>&nbsp;</p>

  <p>Ó světlo nejvyšší, nad pochopení</p>

  <p>se lidi pnoucí, mojí duši vroucí</p>

  <p>dej část jen malou svého objevení!</p>

  <p>&nbsp;</p>

  <p>Můj jazyk učiň silný všemohoucí,</p>

  <p>by pouze jiskru této slávy tvojí</p>

  <p>moh zanechati věky pro budoucí.</p>

  <p>&nbsp;</p>

  <p>Když navrátí se něco v pamět moji</p>

  <p>a něco bude v těchto verších zníti,</p>

  <p>tvé vítězství všem srdcím zjevné stojí.</p>

  <p>&nbsp;</p>

  <p>I myslím, živý paprsk jak se řití</p>

  <p>v mé oko, blesky byl by stih mne zcela,</p>

  <p>bych od něho měl zrak svůj odvrátiti;</p>

  <p>&nbsp;</p>

  <p>Leč pamatuji, že jim více smělá</p>

  <p>se stala duše v patření, až síla</p>

  <p>ta věčná s okem sloučiti se spěla.</p>

  <p>&nbsp;</p>

  <p>Ó milosti, kterás mi sílu vlila,</p>

  <p>že v světlo věčné zrak jsem upřel v jase,</p>

  <p>až patření moc v něm se roztavila;</p>

  <p>&nbsp;</p>

  <p>Ve hloubi jeho zřím, jak proplitá se</p>

  <p>do jedné knihy láskou spjato, světem</p>

  <p>co rozptýleno v prostoru a čase;</p>

  <p>&nbsp;</p>

  <p>A podstať, příslušnost, zvyk jejich letem</p>

  <p>zde spojeno vše v takou harmonii,</p>

  <p>že slabé světlo jest, co dím svým retem</p>

  <p>&nbsp;</p>

  <p>Tvar všeobecný, jenž se v uzel svijí,</p>

  <p>mním, že jsem viděl, neb při této zvěsti</p>

  <p>mně srdce vlny v plesu bouřněj bijí.</p>

  <p>&nbsp;</p>

  <p>Já mžikem v zapomnění víc se plavím</p>

  <p>než věků pětadvaceti pouť, v které</p>

  <p>se Neptun divil Arga stínům tmavým.</p>

  <p>&nbsp;</p>

  <p>Tak v patření v hloub duše má se bere</p>

  <p>a zírá pevná, klidná, pozorlivá,</p>

  <p>až vybuchla pak celá v žáry steré.</p>

  <p>&nbsp;</p>

  <p>Tím světlem do ní taká síla splývá,</p>

  <p>že nelze jí se hnouti v jiném směru,</p>

  <p>byť toho sebe více byla chtivá.</p>

  <p>&nbsp;</p>

  <p>Neb ono blaho, cíl všech tužeb věru,</p>

  <p>v tom světle ústí, a byť dokonalé,</p>

  <p>vše vadné jest, co v jinou spadá sféru.</p>

  <p>&nbsp;</p>

  <p>Teď já i o tom, v paměti mé stále</p>

  <p>co zbylo, budu žvatlat jako dítě,</p>

  <p>jež na prsu si vlhčí rtíky malé.</p>

  <p>&nbsp;</p>

  <p>Ne, že by vzplálo v tomto živém svitě</p>

  <p>víc nežli prostý obraz, jak byl dříve,</p>

  <p>jenž zůstane vždy, jak jsem zřel jej hbitě;</p>

  <p>&nbsp;</p>

  <p>Leč zřením víc že rostlo oko snivé,</p>

  <p>to jedno světlo náhle se mi mění,</p>

  <p>neb sám jsem změnil se, ve hmotě živé.</p>

  <p>&nbsp;</p>

  <p>A v hloubi toho světla v překvapení</p>

  <p>tři kruhy zřím, jež jeden obvod mají,</p>

  <p>leč při tom ale troje zabarvení,</p>

  <p>&nbsp;</p>

  <p>Jak duha v duze, první s druhým hrají</p>

  <p>ve světla odrazu, třetího zářně</p>

  <p>na obě strany z obou žehy plají.</p>

  <p>&nbsp;</p>

  <p>Mé drsné slovo nevylíčí zdárně</p>

  <p>co viděl jsem a myšlénka, víc říci</p>

  <p>jež chtěla by, jak namahá se marně!</p>

  <p>&nbsp;</p>

  <p>O věčné světlo, pouze v sobě dlící,</p>

  <p>vše chápající, sebou pochopeno</p>

  <p>a lásku s úsměvem mně věnující,</p>

  <p>&nbsp;</p>

  <p>To víření, jež v tobě shromážděno,</p>

  <p>když pozoroval jsem je malou chvíli,</p>

  <p>jak plálo světlem, které odráženo,</p>

  <p>&nbsp;</p>

  <p>To v sobě, v barvě své se ke mně chýlí,</p>

  <p>tak jako lidská tvář je zabarvena,</p>

  <p>čímž zcela vnořit se v ně zrak můj pílí.</p>

  <p>&nbsp;</p>

  <p>Jak měřič, jehož mysl zahloubena</p>

  <p>je v kruhu výměr a jenž nemá štěstí</p>

  <p>nalézti klíč, jímž práce podmíněna:</p>

  <p>&nbsp;</p>

  <p>Mně dělo se při této zraku zvěsti,</p>

  <p>já zříti chtěl, jak obraz ten ku kruhu</p>

  <p>se má a zdali lze jej ve kruh vplésti.</p>

  <p>&nbsp;</p>

  <p>Leč slabou k tomu křídel měl jsem vzpruhu,</p>

  <p>jen duši moji síla blesku jala,</p>

  <p>v němž touhu svou jsem splnil nad zásluhu.</p>

  <p>&nbsp;</p>

  <p>Tu síla zkvětlé obraznosti splala,</p>

  <p>neb jako kolo v stejném ruchu vezdy</p>

  <p>mou vůli a mé chtění láska hnala,</p>

  <p>&nbsp;</p>

  <p>Jež u vír žene slunce a vše hvězdy.</p>
</body>
</html>
