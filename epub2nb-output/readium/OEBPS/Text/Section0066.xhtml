<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_31">Zpěv dvacátý osmý</h3>

  <p>Jak na vše strany zraky svoje točím,</p>

  <p>bych prohled’ boží les ten hustý, živý,</p>

  <p>jenž nového dne záři tlumil očím,</p>

  <p>&nbsp;</p>

  <p>Bez váhání břeh minul jsem a snivý</p>

  <p>šel krajinou pozvolna, kolem země</p>

  <p>vstříc zevšad voněla mi, konejšivý</p>

  <p>&nbsp;</p>

  <p>A sladký vzduch, jenž nemění se, ke mně</p>

  <p>vál blíž a blíž na skráň mou dech svůj skládal,</p>

  <p>ne silnější než vítr, když vlá jemně.</p>

  <p>&nbsp;</p>

  <p>A tichou hudbou do listů se vpřádal,</p>

  <p>jež s chvěním se všech stran se ukláněly</p>

  <p>tam, svaté hory kam první stín padal.</p>

  <p>&nbsp;</p>

  <p>Však přílišně se přec tak nezachvěly,</p>

  <p>že v jejich vršcích ptáci spiti jasem</p>

  <p>by na chvíli se v písni zamlčeli;</p>

  <p>&nbsp;</p>

  <p>Leč v plné veselosti zvučným hlasem</p>

  <p>čas ranní opěvali v listů skrýši,</p>

  <p>jež sladkým jejím rýmům byly basem.</p>

  <p>&nbsp;</p>

  <p>Od větve k větvi jako v lesní tiši</p>

  <p>to šumí jak na břehu u Chiassi,</p>

  <p>Eola ústa Sciroccem když dýší.</p>

  <p>&nbsp;</p>

  <p>Již v starý les ten, v různé tyto hlasy,</p>

  <p>krok volný zanes’ mne, že jenom stěží</p>

  <p>jsem rozeznat moh’, kam jsem vstoupil asi.</p>

  <p>&nbsp;</p>

  <p>V tom před nohami, hle, mi potok běží,</p>

  <p>jenž k levé straně vlnkami hrál v býlí</p>

  <p>tam skláněje, co rostlo na pobřeží.</p>

  <p>&nbsp;</p>

  <p>Nejčistší vody kalnými by byly</p>

  <p>s tou srovnány, jež byla bez přísady,</p>

  <p>a vždy by v sobě různé látky kryly,</p>

  <p>&nbsp;</p>

  <p>Ač celá tmavá zvolna teče tady</p>

  <p>ve stínech, které nemůž’ proniknouti</p>

  <p>ni luna, slunce světla vodopády.</p>

  <p>&nbsp;</p>

  <p>Nechť nohy moje ustaly zde v pouti,</p>

  <p>zrak pátral dále za tu řeku v snění,</p>

  <p>ty svěží nivy touže postihnouti.</p>

  <p>&nbsp;</p>

  <p>Tam zjevila se, (jako překvapení</p>

  <p>když stihne nás, že podivením zcela</p>

  <p>v nás každé jiné zhasne pomyšlení),</p>

  <p>&nbsp;</p>

  <p>Mně paní krásná, sama šla a pěla,</p>

  <p>květ za květem trhala bez přestání,</p>

  <p>kterými kryta její cesta celá.</p>

  <p>&nbsp;</p>

  <p>„Na lásky paprscích, ó krásná paní,</p>

  <p>jež hřeješ se, mám věřit obličeji,</p>

  <p>jenž svědkem srdce bývá? Ó kéž sklání</p>

  <p>&nbsp;</p>

  <p>Se cesta tvoje ke mně, nad peřeji</p>

  <p>té vody (děl jsem) bych moh’ rozuměti,</p>

  <p>co čarovně tak tvoje ústa pějí.</p>

  <p>&nbsp;</p>

  <p>Mně Proserpinu voláš do paměti,</p>

  <p>kde byla, jak jí bylo, když ji matce</p>

  <p>a jí máj vzali osudové kletí.“ —</p>

  <p>&nbsp;</p>

  <p>Jak v tanci dívka otáčí se hladce,</p>

  <p>že zdá se skoro ve některé době,</p>

  <p>že země nedotýká se, tak sladce</p>

  <p>&nbsp;</p>

  <p>Na červených a žlutých kvítků zdobě</p>

  <p>se otočila ke mně jako panna,</p>

  <p>jež v studu sklání cudné oči obě.</p>

  <p>&nbsp;</p>

  <p>Mé prosbě ihned otevřena brána;</p>

  <p>tak přišla blíž, až sladkých tonů vnada</p>

  <p>i s obsahem mnou byla pojímána.</p>

  <p>&nbsp;</p>

  <p>Když byla tam, kde vlhkých travin řada</p>

  <p>ve krásných vlnek chladné lázni stála,</p>

  <p>zrak pozvedla, zkad blaho na mne padá.</p>

  <p>&nbsp;</p>

  <p>Tím žárem, tuším, druhdy sotva vzplála</p>

  <p>Venuše brva, když raněna synem</p>

  <p>přes obličej svůj lásky milost ždála.</p>

  <p>&nbsp;</p>

  <p>Na pravém břehu druhém smavým kynem</p>

  <p>víc květin trhala, jež tato země</p>

  <p>bez setby rodí na tom břehu stinném.</p>

  <p>&nbsp;</p>

  <p>Tři kroky přes řeku jen měla ke mně.</p>

  <p>Proud Hellespontu, jímž se Xerxes brodil,</p>

  <p>(tu uzdu každé pýchy, řvoucí temně)</p>

  <p>&nbsp;</p>

  <p>Tak nenáviděl Leander, když vodil</p>

  <p>jej od Sestu vír bouřný ku Abydu,</p>

  <p>jak já tu řeku, po níž bych rád chodil.</p>

  <p>&nbsp;</p>

  <p>— „Jste nováčkové tady a že v klidu</p>

  <p>se usmívám (tak začla) na tom místě,</p>

  <p>jež za hnízdo Bůh určil všemu lidu,</p>

  <p>&nbsp;</p>

  <p>Vy divíte se překvapeni jistě,</p>

  <p>však žalmem Delectasti, který pěji,</p>

  <p>vám z mraků ducha světlo vzejde čistě.</p>

  <p>&nbsp;</p>

  <p>Ty, jenž’s mne přední prosil, nejraději</p>

  <p>co slyšel bysi, zeptej se, na tvoje</p>

  <p>otázky dáti odpověď sem spěji. —“</p>

  <p>&nbsp;</p>

  <p>Šum lesa tady, čisté vody zdroje</p>

  <p>mne matou, v boj se proti tomu řítí,</p>

  <p>co posud byla nová víra moje.</p>

  <p>&nbsp;</p>

  <p>A ona: „To, co podiv v tobě nítí,</p>

  <p>čím jest a proč, chci povědíti tobě,</p>

  <p>a mlhy, jež tě tlačí, rozptýliti.</p>

  <p>&nbsp;</p>

  <p>Nejvyšší Dobro, které stačí sobě,</p>

  <p>to lidi dobré stvořilo k jich blahu,</p>

  <p>v mír věčný dalo jim to místo v zdobě.</p>

  <p>&nbsp;</p>

  <p>Pro hřích svůj málo dleli na tom svahu,</p>

  <p>pro hřích svůj sladkou hru a úsměv jarý</p>

  <p>za bolnou v slzách vyměnili dráhu.</p>

  <p>&nbsp;</p>

  <p>By spory, které mají vodní páry</p>

  <p>a páry země dole, jež jak mohou</p>

  <p>se táhnou tam, kam lákají je žáry,</p>

  <p>&nbsp;</p>

  <p>Zde lidem půtku nestrojily mnohou,</p>

  <p>je volný vrch, kde hrot jeho zrak zočí,</p>

  <p>a vysoko ční nebes pod oblohou.</p>

  <p>&nbsp;</p>

  <p>Že veškerý vzduch do kruhu se točí</p>

  <p>jda za první nebeské klenby poutí,</p>

  <p>když překážka mu cestu nezakročí,</p>

  <p>&nbsp;</p>

  <p>Ten pohyb musí vrchu zde se tknouti,</p>

  <p>neb volně ční do vzduchu, vlna živá</p>

  <p>i hustý háj se musí zvučně hnouti.</p>

  <p>&nbsp;</p>

  <p>A tknutá bylina se rozekývá,</p>

  <p>vzduch sama oplodní svou silou, luhu</p>

  <p>pak sílu tuto plodící vzduch vlívá.</p>

  <p>&nbsp;</p>

  <p>A vaše země svoji pro zásluhu,</p>

  <p>neb svého nebe bývá oplodněna</p>

  <p>a rodí stromy všelikého druhu.</p>

  <p>&nbsp;</p>

  <p>Tož vaše mysl nebuď udivena,</p>

  <p>když časem tady klíčí nové květy</p>

  <p>a zapustí svůj kořen bez semena.</p>

  <p>&nbsp;</p>

  <p>A věz, že pláně ty, ač neosety,</p>

  <p>jsou plny druhů semen, v nichž i plody,</p>

  <p>k nimž neuklánějí se lidské rety.</p>

  <p>&nbsp;</p>

  <p>A z žádných žil zde netryskají vody,</p>

  <p>z žil parou doplněných, jako řeka,</p>

  <p>jež získá, ztrácí dech dle nepohody.</p>

  <p>&nbsp;</p>

  <p>Ze zřídla bezpečného zdroj ten stéká,</p>

  <p>a tolik vody z vůle Boha bere,</p>

  <p>co na dvě strany lije od pravěka.</p>

  <p>&nbsp;</p>

  <p>Na straně té se s onou silou dere,</p>

  <p>jež k vyhlazení hříchu z mysli nutná,</p>

  <p>tam křísí v mysli dobré skutky steré.</p>

  <p>&nbsp;</p>

  <p>Zde jmenuje se Lethe řeka rmutná,</p>

  <p>tam Eunoe nepůsobíc dříve,</p>

  <p>když zde i tamo ret jí neochutná.</p>

  <p>&nbsp;</p>

  <p>Ta nad všecky je chuti působivé.</p>

  <p>Ač zkojena můž’ tvá být žízeň dosti,</p>

  <p>bych neřekla víc, z přízně dobrotivé,</p>

  <p>&nbsp;</p>

  <p>Chci dáti přídavek tvé zvědavosti,</p>

  <p>jenž myslím, nebude ti méně milý,</p>

  <p>že předstihuje slib můj výmluvností.</p>

  <p>&nbsp;</p>

  <p>Ti v dávných časech, kteří velebili</p>

  <p>v svých básních zlatý věk a jeho štěstí,</p>

  <p>na Parnassu snad o místě tom snili.</p>

  <p>&nbsp;</p>

  <p>Zde lidstva kořen nevinou moh’ kvésti,</p>

  <p>zde každý plod je, zde jest vesna skvělá,</p>

  <p>toť nektar, o němž všecky bájí zvěsti. —“</p>

  <p>&nbsp;</p>

  <p>K svým básníkům já obrátil se zcela</p>

  <p>a viděl jsem, že v tichém usmívání</p>

  <p>ta poslední řeč v jejich ucho zněla.</p>

  <p>&nbsp;</p>

  <p>Pak obrátil jsem tvář ku krásné Paní.</p>
</body>
</html>
