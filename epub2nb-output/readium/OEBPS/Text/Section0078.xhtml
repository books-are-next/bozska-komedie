<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv sedmý</h3>

  <p>Osanna, sanctus Deus Sabaoth,</p>

  <p>superillustrans tua claritate</p>

  <p>felices ignes horum malahoth!“</p>

  <p>&nbsp;</p>

  <p>Tak vracejíc se k písni svojí svaté</p>

  <p>ta bytost dále započala pěti,</p>

  <p>své skráně majíc dvojím světlem spjaté.</p>

  <p>&nbsp;</p>

  <p>Já zřel, jak s drahými zas vírem letí,</p>

  <p>jak nejrychlejší jiskry rázem zraku</p>

  <p>se skryly, dálka šla jim ve zápětí.</p>

  <p>&nbsp;</p>

  <p>Já k sobě: „Řekni, řekni,“ bez rozpaku</p>

  <p>jen „Řekni,“ pravil, „sladké svojí paní,</p>

  <p>ať rosou v žízni, sluncem je ti v mraku.“</p>

  <p>&nbsp;</p>

  <p>Leč ona úcta, která vždy mne sklání,</p>

  <p>když slyším pouze B znít nebo ICE,</p>

  <p>mne uchvátila jak člověka spaní.</p>

  <p>&nbsp;</p>

  <p>Hned usmála se na mne Beatrice,</p>

  <p>i v ohni pohled ten moh oblažiti!</p>

  <p>jsouc ochotna mé vyplniti chtíče.</p>

  <p>&nbsp;</p>

  <p>„Jak myslím teď, co nemaž‘ klamem býti,</p>

  <p>jak spravedlivě pomsta spravedlivá</p>

  <p>se trestá, v tobě plamen pochyb nítí.</p>

  <p>&nbsp;</p>

  <p>Vsak osvobodím tobě ducha, živá</p>

  <p>slyš slova moje, nebo jimi tobě</p>

  <p>v dar velký nyní velká pravda splývá.</p>

  <p>&nbsp;</p>

  <p>Své vůle uzda, ač ku blahu sobě,</p>

  <p>přec nechtěl člověk snésti nezrozený,&nbsp;</p>

  <p>tím sebe i svůj rod vzdal pekel zlobě.</p>

  <p>&nbsp;</p>

  <p>Čímž řadou věků bludem poražený</p>

  <p>rod lidský ležel chorý, božím Synem,</p>

  <p>jenž sestoup na zemi, až odcizený</p>

  <p>&nbsp;</p>

  <p>Pak Stvořiteli vesmír jedním kynem</p>

  <p>byl spojen s onou prabytostí zase</p>

  <p>jen jedním jeho věčné lásky činem.</p>

  <p>&nbsp;</p>

  <p>K mým slovům obrať zrak! Ve plné kráse</p>

  <p>ta příroda, ve svazku s Bohem byla</p>

  <p>tak dobrá, čistá, jak v stvořeni čase.</p>

  <p>&nbsp;</p>

  <p>Leč z ráje sama sebe vyhostila</p>

  <p>od cesty pravdy a od žití svého</p>

  <p>se sama příliš záhy odvrátila.</p>

  <p>&nbsp;</p>

  <p>Trest měříme-li kříže posvátného</p>

  <p>dle těla podstaty, pak podle práva</p>

  <p>toť věru trest byl na očistu zlého.</p>

  <p>&nbsp;</p>

  <p>Vsak žádná křivda nebyla tak žhavá,</p>

  <p>na osobu, jež trest ten vytrpěla,</p>

  <p>v níž taká bytost, když se pozor dává.</p>

  <p>&nbsp;</p>

  <p>Tak jediná věc různý účin měla,</p>

  <p>ta smrt se Židům líbila i Boha,</p>

  <p>a nebe roztrhlo se, zem se chvěla.</p>

  <p>&nbsp;</p>

  <p>Teď nesmí ti ve příkrém zdát se slohu</p>

  <p>řeč, která dí, že spravedlivě mstěna</p>

  <p>zde spravedlivá pomsta. Leč tvou vlohu</p>

  <p>&nbsp;</p>

  <p>Zřím, kterak myšlenkami zapletena</p>

  <p>jest v uzel, na kterého rozluštění</p>

  <p>tvá mysl čeká snažně roztoužená.</p>

  <p>&nbsp;</p>

  <p>Díš: „Co jsem slyšel, to je k pochopení,</p>

  <p>proč ale Bůh ten spůsob volil právě,</p>

  <p>by vykoupil nás, to mi zřejmé není.“</p>

  <p>&nbsp;</p>

  <p>To bratře očím všech vždy bode tmavě</p>

  <p>se míhat v taji všem, jimž nedozrála</p>

  <p>ve ohni lásky duše plápolavě.</p>

  <p>&nbsp;</p>

  <p>Leč toto že jest cesta všechněch stálá</p>

  <p>a zřídka poznaná, chci tobě říci,</p>

  <p>proč byla nejlepší. Věř, neskonalá</p>

  <p>&nbsp;</p>

  <p>Dobrota boží, záště neznající,</p>

  <p>plá bez ustání v jisker takých roji</p>

  <p>nám věčné krásy jevíc čaroskvící.</p>

  <p>&nbsp;</p>

  <p>Co bezprostředně dolů z ní se rojí,</p>

  <p>jest bez konce, kde ona pečeť vtiská,</p>

  <p>tam otisk věčně trvá v kráse svojí.</p>

  <p>&nbsp;</p>

  <p>Co bezprostředně z ní jen dolů tryská,</p>

  <p>je volné všecko, nemůž podlehati</p>

  <p>všech věcí moci, kterým změna blízká.</p>

  <p>&nbsp;</p>

  <p>Ji dražší, čím ji bližší vidíš státi,</p>

  <p>neb svatý plamen, jejž věc každá hostí,</p>

  <p>zříš v nejpodobnějších ji nejvíc platí.</p>

  <p>&nbsp;</p>

  <p>Z všech těchto věcí bytost lidská dosti</p>

  <p>si výhod ‚ bere, pakli jedna schází,</p>

  <p>tu klesá s výše svojí důstojnosti.</p>

  <p>&nbsp;</p>

  <p>Hřích pouze v pouta, v okovy ji hází,</p>

  <p>ji nepodobnou tomu dobru čině,</p>

  <p>neb z jeho světla málo do ni vchází.</p>

  <p>&nbsp;</p>

  <p>A neoctne se dřív milosti v klíně,</p>

  <p>když trestem nenahradí choutky smělé,</p>

  <p>kterými padla v lup a kořist vině.</p>

  <p>&nbsp;</p>

  <p>Když hřešili jste, základem svým cele</p>

  <p>jste vzdálili se v lidstva celém rodu</p>

  <p>své důstojnosti, ráje říše skvělé.</p>

  <p>&nbsp;</p>

  <p>A dobře pozor dáš-li, najdeš shodu,</p>

  <p>že návrat nebyl možný jinou drahou,</p>

  <p>než projit jedním z těchto dvojích brodů.</p>

  <p>&nbsp;</p>

  <p>Buď musil Bůh se spravednosti váhou</p>

  <p>ustoupit z lásky, nebo ze své síly</p>

  <p>tvor učinit mu zadost vlastní snahou.</p>

  <p>&nbsp;</p>

  <p>Ve propasť věčné rady kéž se schýlí</p>

  <p>a upře oko tvé a v roztoužení</p>

  <p>ať za mou řečí krok za krokem pílí!</p>

  <p>&nbsp;</p>

  <p>Věz, člověk nikdy ve svém omezeni,</p>

  <p>by zadost učinit moh, neměl vlohu,</p>

  <p>neb nemoh sestoupit v svém pokoření,</p>

  <p>&nbsp;</p>

  <p>Jak povznesl se vzdorem proti Bobu.</p>

  <p>Toť příčina, že víc pomoci sobě</p>

  <p>on nemohl, jak vyložit ti mohu.</p>

  <p>&nbsp;</p>

  <p>Tak zbyly Bohu nyní cesty obě,</p>

  <p>by život vrátil vám, jenž nepřestává,</p>

  <p>a tou či dvěma k první ved jej zdobě.</p>

  <p>&nbsp;</p>

  <p>Leč dobrý skutek že se dražším stává,</p>

  <p>čím o dobrotě srdce, jež ho koná,</p>

  <p>zkad vychází, svědectví větší dává;</p>

  <p>&nbsp;</p>

  <p>Tu všemu vtisknutá dobrota ona</p>

  <p>všech užila cest, aby v první krásu</p>

  <p>důstojnost lidská vešla bezúhonná.</p>

  <p>&nbsp;</p>

  <p>K poslední noci od zbitého jasu,</p>

  <p>jímž první den vzplál, z žádné nikdy strany</p>

  <p>čin taký nestal se a v žádném času.</p>

  <p>&nbsp;</p>

  <p>Sám dal se, štědřejší byl Svrchovaný</p>

  <p>když sílu dal vám pozvednout se k zdaru,</p>

  <p>než odpuštěním zhojit vaše rány.</p>

  <p>&nbsp;</p>

  <p>Vše jiné cesty vedly pouze k zmaru</p>

  <p>a nestačily, kdyby ve pokoře</p>

  <p>Syn boží nesnížil se k těla tvaru.</p>

  <p>&nbsp;</p>

  <p>Bych každé tvoje ukojila hoře,</p>

  <p>teď vysvětlím, co nejasné ti bylo,</p>

  <p>bys jako já zřel všady pravdy zoře.</p>

  <p>&nbsp;</p>

  <p>Díš: „Vzduch, zem, oheň, vidím vše, co slilo</p>

  <p>se opět z nich a zřím, jak k zmaru v krátce</p>

  <p>se chýlí, málo trvá toto dílo.</p>

  <p>&nbsp;</p>

  <p>A věci ty jsou přece boží práce,</p>

  <p>čímž je-li pravdou, co dřív ústa děla,</p>

  <p>tož neměly by zhynout.“ – Kde dlíš sladce,</p>

  <p>&nbsp;</p>

  <p>Ta čistá říš i andělů druž skvělá</p>

  <p>jsou stvořeny, o těchto právem platí</p>

  <p>dle bytosti jich, jak se jeví celá.</p>

  <p>&nbsp;</p>

  <p>Však živly, jež jsi začal jmenovati,</p>

  <p>a ony věci, které z nich se tkají,</p>

  <p>ty ze stvořených vidíš žitím pláti.</p>

  <p>&nbsp;</p>

  <p>Jeť látka stvořená, již v sobě mají,</p>

  <p>jeť stvořená ta tvorná jejich síla</p>

  <p>v těch hvězdách, které kol nich obletaji.</p>

  <p>&nbsp;</p>

  <p>A z směsice, jež k tomu způsobilá</p>

  <p>hvězd svatých paprslek a pohyb budí,</p>

  <p>všech zvířat a všech rostlin duši. Milá</p>

  <p>&nbsp;</p>

  <p>Ta dobrota též vzbouzí v naší hruďi</p>

  <p>proud života, jejž plní láskou k sobě,</p>

  <p>že po ní zpět se život stále trudí.</p>

  <p>&nbsp;</p>

  <p>A tím též může jasným býti tobě</p>

  <p>těl vzkříšení, když váží mysl smělá,</p>

  <p>jak lidské tělo v oné vzniklo době,</p>

  <p>&nbsp;</p>

  <p>Kdy prarodičů lidská vznikla těla.</p>
</body>
</html>
