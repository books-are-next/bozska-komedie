<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv dvacátý</h3>

  <p>Když ono, celý svět jež světlem zlatí,</p>

  <p>tak z polokoule naší sestupuje,</p>

  <p>že na všech stranách tiše den se tratí,</p>

  <p>&nbsp;</p>

  <p>Ta nebe, jež dřív slunce osvěcuje,</p>

  <p>vzplá opět zářící ve světel kráse,</p>

  <p>v jichž davech jedno nejvíc v lesku pluje.</p>

  <p>&nbsp;</p>

  <p>Ta změna nebes připadla mi v čase,</p>

  <p>kdy prapor světa s jeho vůdci svatý</p>

  <p>ve požehnaném zobáku zmlk zase.</p>

  <p>&nbsp;</p>

  <p>Neb rej těch světel novým ohněm vzňatý</p>

  <p>zas pěti počal v sboru písně, vratká</p>

  <p>jež paměť moje ztratila. Jež v šaty</p>

  <p>&nbsp;</p>

  <p>Se halíš úsměvu ó lásko sladká,</p>

  <p>jak mohutně jsi v oněch jiskrách plála,</p>

  <p>z nichž každá svatých myšlének je matka!</p>

  <p>&nbsp;</p>

  <p>Těch drahokamů zdoba dokonalá,</p>

  <p>jež vroubí šesté hvězdy jasné plání,</p>

  <p>andělským tonům zmlknout rozkázala:</p>

  <p>&nbsp;</p>

  <p>Já mněl, že řeky slyším šumné lkáni,</p>

  <p>jež zvučně od skály ku skále padá</p>

  <p>tak zdroje ukazujíc požehnání.</p>

  <p>&nbsp;</p>

  <p>A jako citery zvuk v tón se skládá</p>

  <p>jí u hrdla, a jako u šalmaje</p>

  <p>na konci jejím, kam se dech jí vkrádá:</p>

  <p>&nbsp;</p>

  <p>Tak hučení to bez přestávky vlaje</p>

  <p>ve orla těle, stoupě k hrdlu jeho</p>

  <p>a bouří kypí jeho přes okraje;</p>

  <p>&nbsp;</p>

  <p>Teď hlasem jest a ze zobáku ctného</p>

  <p>vychází ve slov tvaru, která píši,</p>

  <p>jak dávno bylo tužbou srdce mého.</p>

  <p>&nbsp;</p>

  <p>„K té části na mne, orli vzdušných říší</p>

  <p>již snesou slunce patříce mu v žáry,</p>

  <p>hleď, abys oči svoje povznes k výši!</p>

  <p>&nbsp;</p>

  <p>Neb z plamenů, z nichž složil jsem své tvary,</p>

  <p>ti kteří okem na hlavě mi planou,</p>

  <p>všech stupňů vrchol jsou a vděk a čáry.</p>

  <p>&nbsp;</p>

  <p>Ten jehož svity z mé zornice kanou,</p>

  <p>byl pěvec Ducha Svatého, jenž stále</p>

  <p>po městech archu nosil, s písní manou.</p>

  <p>&nbsp;</p>

  <p>Svou cenu poznává teď dokonale</p>

  <p>i písně své, neb dle zásluhy svojí</p>

  <p>má odměnu zde; z oněch pěti dále,</p>

  <p>&nbsp;</p>

  <p>Jenž jako v oka obrví se pojí,</p>

  <p>ten který nejblíž leží u zobáku,</p>

  <p>pro syna těšil matku jeda v zbroji;</p>

  <p>&nbsp;</p>

  <p>Jak trpce nyní a jak bloudí v mraku,</p>

  <p>kdo Krista nezná, zdejší zkušeností</p>

  <p>teď patrně se jeví jeho zraku.</p>

  <p>&nbsp;</p>

  <p>Ten jehož obvod, o němž mluvím, hostí</p>

  <p>na kruhu hořejším, ten smrti snění</p>

  <p>od sebe vzdálil pravou zkroušeností.</p>

  <p>&nbsp;</p>

  <p>Že boha věčný soud se nepromění,</p>

  <p>teď dobře ví, byť prosby bohem hnaly,</p>

  <p>a svolila se lhůta jednodenní.</p>

  <p>&nbsp;</p>

  <p>Ten, jehož úmysly se k dobru snuly,</p>

  <p>zlo spáchal se mnou, když i se zákony</p>

  <p>se Řekem stal jen papežovi k vůli.</p>

  <p>&nbsp;</p>

  <p>Teď ví, že zlo jest jemu bez úhony</p>

  <p>ač z jeho upřímné jen snahy zkvetlo,</p>

  <p>svět v zkázu vrhlo neštěstí a stony.</p>

  <p>&nbsp;</p>

  <p>Kde oblouk sklání se tam ono světlo,</p>

  <p>toť Vilém, smrt jehož zem oplakává,</p>

  <p>již Karla žití s Fridrichovým hnětlo.</p>

  <p>&nbsp;</p>

  <p>Zří, jakou láskou nyní obsypává</p>

  <p>ráj krále dobrého, on svojí září</p>

  <p>svou blaženost všem na jevo tak dává.</p>

  <p>&nbsp;</p>

  <p>Kdo uvěřil by v světě, jenž se sváří,</p>

  <p>Trojanský Rifeus že v tomto sboru</p>

  <p>jest pátým světlem? Mnohé se mu zdaří</p>

  <p>&nbsp;</p>

  <p>Teď proniknouti, rozum lidských tvorů</p>

  <p>co nechápe milosti boží, oku</p>

  <p>byť uniklo dna těchto věčných vzorů.</p>

  <p>&nbsp;</p>

  <p>Jak skřivánek se ztrácí ve vysoku</p>

  <p>a zprvu pěje, ale mlkne záhy</p>

  <p>syt vlastní sladkou písní: ve hluboku</p>

  <p>&nbsp;</p>

  <p>Své duše cítil jsem ples rajské vláhy</p>

  <p>v tom otisku, když touhy mojí síla</p>

  <p>věc každou ve své umístila práhy.</p>

  <p>&nbsp;</p>

  <p>Nechť pochybnost i ve mně vystoupila</p>

  <p>jak barva za sklem, jež ji zevšad halí,</p>

  <p>bych mlčky čekal, přece nesvolila.</p>

  <p>&nbsp;</p>

  <p>Leč z mojich úst se velkou silou valí:</p>

  <p>„Co za věci to jsou,“ se chvátá ptáti;</p>

  <p>a plesem světla vše se rozehrály.</p>

  <p>&nbsp;</p>

  <p>Tu svatý obraz v zraku zřel jsem pláti,</p>

  <p>a v tom juž odpovídal mému přání,</p>

  <p>mne v úžasu tak nechtěl zanechati.</p>

  <p>&nbsp;</p>

  <p>Zřím, víra tvá se k těmto věcem sklání,</p>

  <p>tím že tak dím, však nevíš jak se tkají,</p>

  <p>ač nechápeš, ty věříš bez váhání.</p>

  <p>&nbsp;</p>

  <p>Jsi jako ti, jenž podle jména znají</p>

  <p>tak mnohé, avšak bytost všeho pravou</p>

  <p>bez rady cizí těžko pronikají.</p>

  <p>&nbsp;</p>

  <p>Regnum coelorum tady láskou žhavou</p>

  <p>a živou naději se zmoci dává,</p>

  <p>ty vůli boha zmohou půtkou dravou.</p>

  <p>&nbsp;</p>

  <p>Ne ělověk člověku jak podlehává</p>

  <p>leč vítězí, chtíc býti přemožena</p>

  <p>svou láskou zbita vítězem se stává.</p>

  <p>&nbsp;</p>

  <p>Nad brvy prvním, pátým podivena</p>

  <p>je mysl tvoje, udiven jsi celý,</p>

  <p>říš andělská že jimi ozdobena.</p>

  <p>&nbsp;</p>

  <p>Co křesťané, ne co pohané mřeli,</p>

  <p>jak domníváš se, v pevné víře v nohy,</p>

  <p>jež trpěly anebo trpět měly!</p>

  <p>&nbsp;</p>

  <p>Ten z pekla, kde se sotva lidské vlohy</p>

  <p>za dobrem pídí, navrátil se v kosti,</p>

  <p>čímž vykvetl mu naděje květ mnohý,</p>

  <p>&nbsp;</p>

  <p>Té naděje, jež v svojí horoucnosti</p>

  <p>vše kladla v modlitbu, by ožil zase,</p>

  <p>až vůle nová jeho vzplála cností.</p>

  <p>&nbsp;</p>

  <p>Ctná duše ta se opět octla v mase,</p>

  <p>o které mluvím, aby vinou svojí</p>

  <p>vše napraviti mohla v krátkém čase.</p>

  <p>&nbsp;</p>

  <p>A víra s láskou tak se na ní pojí,</p>

  <p>že podruhé když smrti podlehnula,</p>

  <p>juž mohla dospět k zdejších plesů zdroji.</p>

  <p>&nbsp;</p>

  <p>Ten druhý milostí, jež vyhrnula</p>

  <p>se z hloubi takové, že duše není,</p>

  <p>jež k první vlně jen by dosáhnula.</p>

  <p>&nbsp;</p>

  <p>Jen právu zasvětil své lásky vření</p>

  <p>a proto bůh milosti po stupnici</p>

  <p>zrak pro příští mu zostřil vykoupení.</p>

  <p>&nbsp;</p>

  <p>On věřil v ně a proto s věštce lící</p>

  <p>on mlčet nemoh ku pohanstva smradu</p>

  <p>zved proti bludům svůj hlas kárající.</p>

  <p>&nbsp;</p>

  <p>Tři paní pokřtily jej, než na řadu</p>

  <p>křest přišel za tisíc let, v zrak jim zříti</p>

  <p>tys mohl u pravého kola vzadu.</p>

  <p>&nbsp;</p>

  <p>Ó předurčení, kterak málo svítí</p>

  <p>a kořeny tvé světla, co tu duší,</p>

  <p>jež první „proč“ nemohou pochopiti!</p>

  <p>&nbsp;</p>

  <p>Ó smrtelníci, k soudům světa hluší,</p>

  <p>dál bluďte jen, zrak náš, jenž boha zříme,</p>

  <p>přec vyvolence všecky sotva tuší!</p>

  <p>&nbsp;</p>

  <p>Ten nedostatek v radosti však ctíme,</p>

  <p>náš ples jen zcela zraje v tomto plesu,</p>

  <p>že s tím, co bůh chce, rovněž souhlasíme.“</p>

  <p>&nbsp;</p>

  <p>Tak ze svatého obrazu z těch hlesů</p>

  <p>bych zostřil krátký zrak svůj rozjasněním,</p>

  <p>lék osvěžující já sobě nesu.</p>

  <p>&nbsp;</p>

  <p>Dobrého zpěváka strun rozechvěním</p>

  <p>jak citerista často doprovází,</p>

  <p>což bývá zpěvu vzácným okrášlením:</p>

  <p>&nbsp;</p>

  <p>Tak vzpomínám, že duchové ti blazí</p>

  <p>co potěše mi orla řeči zněly,</p>

  <p>jak pohled z očí najednou vychází,</p>

  <p>&nbsp;</p>

  <p>Plamínku chvěním řeč svou provázeli.</p>
</body>
</html>
