<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_27">Zpěv dvacátý pátý</h3>

  <p>Čas nedovolil více otálení,</p>

  <p>neb poledník nechalo slunce Býku</p>

  <p>a Štíru noc. Jak nezná zastavení</p>

  <p>&nbsp;</p>

  <p>A vytrvá muž statný při podniku,</p>

  <p>svou cestou jda i všecky přes nehody,</p>

  <p>neb osten nutnosti jej žene: v mžiku</p>

  <p>&nbsp;</p>

  <p>Druh za druhem jsme v soutěsk vešli, schody</p>

  <p>tak úzkými jsme výše stupovali,</p>

  <p>že každý sám šel skalnatými vchody.</p>

  <p>&nbsp;</p>

  <p>Jak, letět když chce, dělává čáp malý,</p>

  <p>nazvedne křídlo, zas je spustí dolů,</p>

  <p>zda z hnízda jít má, spor v něm neustálý:</p>

  <p>&nbsp;</p>

  <p>Tak mluvit vřel jsem přání ve plápolu,</p>

  <p>jenž opět zhasínal, že rety moje</p>

  <p>jak mluvit chtícího se chvěly spolu.</p>

  <p>&nbsp;</p>

  <p>Můj sladký otec hned pln nepokoje,</p>

  <p>ač spěchal, zřel to: — „Čas, by šípu zbavil</p>

  <p>se řeči luk, jenž napjat příliš! —“ Svoje</p>

  <p>&nbsp;</p>

  <p>Jsem s jistotou otevřel ústa, pravil:</p>

  <p>— „Jak možno, stravy kde potřeba není,</p>

  <p>by někoho hlad až k zhubnutí strávil?“ —</p>

  <p>&nbsp;</p>

  <p>„Na Meleagra upři pomyšlení,</p>

  <p>jenž s dohořením polena též zhynul,</p>

  <p>pak nebude to těžké k pochopení;</p>

  <p>&nbsp;</p>

  <p>A na zrcadlo, z kterého ti kynul</p>

  <p>týž posuněk a pohyb, jejž kdo dělá,</p>

  <p>spor tvrdý dřív, hned měkce by ti plynul.</p>

  <p>&nbsp;</p>

  <p>Leč aby duše tvá v tom zdomácněla,</p>

  <p>zde Statius, já prosím svými slovy,</p>

  <p>ať zahojí ti rány pochyb zcela.“ —</p>

  <p>&nbsp;</p>

  <p>— „Když otevru mu zrak v svět věčný, nový</p>

  <p>před tebou,“ Statius děl, „tím se děje,</p>

  <p>že každé přání tvé mé ucho loví. —“</p>

  <p>&nbsp;</p>

  <p>Pak začal: „Jestli ochotný sluch přeje</p>

  <p>mým slovům, by je zachoval duch čilý,</p>

  <p>pak poznáš „jak“, vtom které se ti kreje.</p>

  <p>&nbsp;</p>

  <p>Krev dokonalá, již nestráví žíly,</p>

  <p>jež žíznivé jsou, zpět zůstane v těle,</p>

  <p>jak z hodu částky pokrmu, jež zbyly.</p>

  <p>&nbsp;</p>

  <p>Ta tvůrčí sílu svou pro tělo celé</p>

  <p>ze srdce čerpá, oné rovna, údů</p>

  <p>jež dělá tvar a žilami jde směle.</p>

  <p>&nbsp;</p>

  <p>Pak čištěna v úd klesne, o němž v studu</p>

  <p>líp mlčet jest a odkud v kapkách splývá</p>

  <p>na cizí krev v klín matky silou pudu.</p>

  <p>&nbsp;</p>

  <p>Tam obě spojí se: ta tvorby chtivá,</p>

  <p>ta trpící; neb tak je dokonalá</p>

  <p>ta, odkud obě přišly, řeka živá.</p>

  <p>&nbsp;</p>

  <p>Jak dospěly tam, činnost krve vzplála,</p>

  <p>teď houstnutím teď oživením zase</p>

  <p>té látky, která jí se pevnou stala.</p>

  <p>&nbsp;</p>

  <p>Teď síla činná duši podobá se,</p>

  <p>již rostlina má, rozdíl to jen tvoří,</p>

  <p>že ta již cíl má, po němž tato ptá se.</p>

  <p>&nbsp;</p>

  <p>Má cit a pohyb jako houba v moři,</p>

  <p>pak síle, jež z ní zatím vypučela,</p>

  <p>jme ústrojí se dělat a tu noří</p>

  <p>&nbsp;</p>

  <p>A rozvijí se síla, která dlela</p>

  <p>ve srdci roditele, v kterém tají</p>

  <p>všech údů stavbu přírody moc bdělá.</p>

  <p>&nbsp;</p>

  <p>Jak zárodky se v děcko předělají,</p>

  <p>to nezříš, posud otázka ta byla</p>

  <p>i moudřejšímu než ty lživou bájí,</p>

  <p>&nbsp;</p>

  <p>Tím, nauka že jeho oddělila</p>

  <p>od duše rozum schopný, pro nějž žádný</p>

  <p>si organ vynajíti nestačila.</p>

  <p>&nbsp;</p>

  <p>Hruď otevř pravdě, jejíž soujem ladný</p>

  <p>ti dávám, věř a lichá zapuď zdání:</p>

  <p>Jak v zárodku je hotov mozek řádný,</p>

  <p>&nbsp;</p>

  <p>Bůh, všeho prapůvod, se vesel sklání</p>

  <p>k takému dílu přírody a jemu</p>

  <p>hned vdechne ducha, v němž je síly vlání.</p>

  <p>&nbsp;</p>

  <p>Ten, činného co nalezne, hned k svému</p>

  <p>přitáhne jádru, v jednu duši spojí,</p>

  <p>ta žije, cítí, vchází v sebe; mému</p>

  <p>&nbsp;</p>

  <p>Bys více věřil slovu, obrať svoji</p>

  <p>pozornost k ohni Slunce, jež, jak padlo</p>

  <p>do šťávy hroznů, ihned víno strojí.</p>

  <p>&nbsp;</p>

  <p>Když Lachesi ku přízi chybí přádlo,</p>

  <p>duch božské, zemské síly, jež v něm klíčí,</p>

  <p>si vezme z masa prchaje, jež svadlo.</p>

  <p>&nbsp;</p>

  <p>A síly ostatní když se pak zničí,</p>

  <p>přec paměť, rozum, vůle zůstávají,</p>

  <p>ba mnohem bystřejší se nejdřív vztyčí.</p>

  <p>&nbsp;</p>

  <p>Tu duše padne k některému kraji</p>

  <p>bez prodlení, tak rychle jako divem;</p>

  <p>kam jíti pak má, tam jí zprávu dají.</p>

  <p>&nbsp;</p>

  <p>Když jisté místo najde božským vlivem,</p>

  <p>zas její tvůrčí síla kolem plane,</p>

  <p>jak dělávala druhdy v těle živém.</p>

  <p>&nbsp;</p>

  <p>A jako vzduch, zkad síla deště skane,</p>

  <p>cizími paprsky, jež nazpět hází,</p>

  <p>kol nebe tvoří pestře malované:</p>

  <p>&nbsp;</p>

  <p>Tak okolní vzduch v onen tvar se sází,</p>

  <p>jejž duše, která dlí tam, jemu vtiská</p>

  <p>svou silou vnitřní, s kterou v tvar ten vchází.</p>

  <p>&nbsp;</p>

  <p>A jako plamének, jenž tam se blýská,</p>

  <p>kde oheň je, ať kamkoliv jen hne se,</p>

  <p>tak duši nová forma vždy je blízká.</p>

  <p>&nbsp;</p>

  <p>V té pouze že pak očím zjevuje se,</p>

  <p>tož stínem sluje, vládne city všemi,</p>

  <p>jež oko stihne tady v stínů lese.</p>

  <p>&nbsp;</p>

  <p>Tož smějem se a nikdo z nás tu němý,</p>

  <p>nám pláč je dán i vzdechy žalující,</p>

  <p>jež moh’ jsi slyšet hor těch stupnicemi.</p>

  <p>&nbsp;</p>

  <p>Jak přání nebo dojem vítězící</p>

  <p>se dotkne nás, to jeví naše stíny,</p>

  <p>a v to jsi patřil s udivenou lící.“ —</p>

  <p>&nbsp;</p>

  <p>Ku poslední již muce hrozné viny</p>

  <p>jsme došli; cesta šla ku straně pravé,</p>

  <p>a pozornost nám zajal předmět jiný.</p>

  <p>&nbsp;</p>

  <p>Zde skála metá kol plameny žhavé,</p>

  <p>však dolů s římsy větrů vání sálá,</p>

  <p>je zdržuje a vrací nedočkavé.</p>

  <p>&nbsp;</p>

  <p>Šel druh za druhem, tady stezka malá</p>

  <p>nám strmém, úzkém na pokraji zbyla,</p>

  <p>tu ohně, tam se hloubky duše bála.</p>

  <p>&nbsp;</p>

  <p>Děl vůdce můj: „Zde třeba uzdy, čilá</p>

  <p>by zřítelnice nohu zadržela,</p>

  <p>by jediným jen krokem nezbloudila. —“</p>

  <p>&nbsp;</p>

  <p>Summae Deus clementiae tak zněla</p>

  <p>skrz žhavý požár píseň v žalných stenech,</p>

  <p>že maně tam se tvář má obracela.</p>

  <p>&nbsp;</p>

  <p>Tam duše zřel jsem kráčet ve plamenech,</p>

  <p>čím zraky své jsem musel rozdělovat,</p>

  <p>hned těkat za nimi, hned po kamenech.</p>

  <p>&nbsp;</p>

  <p>Když přestaly tu píseň prozpěvovat,</p>

  <p>tu „Virum non cognosco“ hlasně děly</p>

  <p>a tiše hymnus začly opakovat.</p>

  <p>&nbsp;</p>

  <p>A volaly, když dopěly jej celý:</p>

  <p>„Heliku z lesa vyhnala Diana,</p>

  <p>že Venušin jed zakusila vřelý.“</p>

  <p>&nbsp;</p>

  <p>Pak pěly zas a jimi jmenována</p>

  <p>je dlouhá řada mužů a těch paní,</p>

  <p>jež nestihnula necudnosti rána.</p>

  <p>&nbsp;</p>

  <p>A myslím stálém tomto ve střídání</p>

  <p>že trvají, dokud je oheň svírá;</p>

  <p>tím lékem a tou péčí bez ustání</p>

  <p>&nbsp;</p>

  <p>Se rána poslední jim uzavírá.</p>
</body>
</html>
