<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv pátý</h3>

  <p>Z prvního kruhu pouť se v druhý sklání,</p>

  <p>jenž duším chystá více utrpení,</p>

  <p>na menším místě trudů víc a lkání.</p>

  <p>&nbsp;</p>

  <p>Tam Minos hrozně stojí, zuby cení,</p>

  <p>hned u vchodu se po vší vině pídí</p>

  <p>a soudí podle chvostu otočení.</p>

  <p>&nbsp;</p>

  <p>Neb duše bědná, sotva že jej vidí,</p>

  <p>se zpovídá a odhalí mu celá,</p>

  <p>a on, který zná viny všechněch lidí,</p>

  <p>&nbsp;</p>

  <p>Zří, v jaký pekel kruh by stoupit měla;</p>

  <p>o tolik stupňů hloub ji pošle v muky,</p>

  <p>svůj chvost kolikrát stočí kolem těla.</p>

  <p>&nbsp;</p>

  <p>A stále před ním nových duší pluky</p>

  <p>jdou na soud hrozný, řeknou vinu svoji</p>

  <p>a mizí, nález vzavše z jeho ruky.</p>

  <p>&nbsp;</p>

  <p>„Ó ty, jenž vcházíš k bolestí všech zdroji."</p>

  <p>tak Minos křik', svůj vážný úřad staví,</p>

  <p>když zří, jak blížím k onomu se roji,</p>

  <p>&nbsp;</p>

  <p>„Ó viz, co činíš, ať vstup, jenž k nám hravý</p>

  <p>se býti zdá, té nezklame v tvé snaze!"</p>

  <p>„Nač tyto křiky?" Vůdce k nému praví:</p>

  <p>&nbsp;</p>

  <p>„Nač chceš jej rušit v předepsané dráze?</p>

  <p>tak souzeno tam, kde i vůle pouhá</p>

  <p>jest možností! — Stav otázkám svým hráze."</p>

  <p>&nbsp;</p>

  <p>A zde již nářků začla řada dlouhá;</p>

  <p>já přišel k místu, kde mi v ucho znělo,</p>

  <p>co v mnohé pláče spjaly bol a touha.</p>

  <p>&nbsp;</p>

  <p>V té hloubi všecko světlo oněmělo;</p>

  <p>jak větry sporné v boji s oceanem</p>

  <p>při děsné bouři odtamtud to hřmělo.</p>

  <p>&nbsp;</p>

  <p>Ten pekla vichr ve svém letu štvaném</p>

  <p>se nestaví, svým proudem duše chvátí,</p>

  <p>a strká je v svém víru rozpoutaném.</p>

  <p>&nbsp;</p>

  <p>A nad propasti sráz když pak je sklátí,</p>

  <p>tu začne nářek, pláč a bědování,</p>

  <p>i Bohu začnou rouhat se i láti.</p>

  <p>&nbsp;</p>

  <p>Tu slyšel jsem, že tomu ku pokání,</p>

  <p>již tělem hřešili, jsou odsouzeni,</p>

  <p>jichž rozum v slepých pudů jho se sklání.</p>

  <p>&nbsp;</p>

  <p>Jak špačků valné šiky v podjeseni</p>

  <p>na čilých křídlech táhnou, v smutném dolu,</p>

  <p>tak duchové zlí krouží u víření</p>

  <p>&nbsp;</p>

  <p>Teď sem, teď tam, teď nahoru, teď dolů,</p>

  <p>ni posily, ni naděje svit malý</p>

  <p>buď odpočinku, buď menšího bolu.</p>

  <p>&nbsp;</p>

  <p>Jak zpěvní jeřábové táhnou v dáli,</p>

  <p>ve bolném nářku vzduchem dlouhým pruhem,</p>

  <p>tak stíny zřel jsem, kterak přilétali</p>

  <p>&nbsp;</p>

  <p>A blížili se v boji s vichry tuhém.</p>

  <p>Dím proto: „Mistře, kdo jsou, dej mi zprávu,</p>

  <p>jež černý vzduch bičuje pekla luhem?"</p>

  <p>&nbsp;</p>

  <p>A na to on: „Ta první z toho davu,</p>

  <p>o níž chceš zvědět, mnohým rodům vládla,</p>

  <p>nad mnohé země svou roznesla slávu.</p>

  <p>&nbsp;</p>

  <p>Leč do zločinů chlípnosti tak padla,</p>

  <p>že, by zakryla těžkou svoji vinu,</p>

  <p>bez trestu chlípnost do zákonů kladla.</p>

  <p>&nbsp;</p>

  <p>Toť Semiramis jak se čte, po Ninu</p>

  <p>jež trůn, jsouc jeho žena, nastoupila</p>

  <p>v zemích, kde Sultán teď má domovinu.</p>

  <p>&nbsp;</p>

  <p>Ta druhá, ta se z lásky usmrtila,</p>

  <p>slib zrušivši popelu Sicheovu,</p>

  <p>ta třetí chlipná Kleopatra byla.</p>

  <p>&nbsp;</p>

  <p>Pak Helena, jíž rodu Priamovu</p>

  <p>tak mnoho bědy vzešlo, Achill za ní,</p>

  <p>jenž s láskou válčil až ku svému rovu.</p>

  <p>&nbsp;</p>

  <p>Pak Paris, Tristan;" tisíc jiných v lkání</p>

  <p>mně ukazoval a jmenoval jmény,</p>

  <p>jichž život záhy zhasnul v lásky plání.</p>

  <p>&nbsp;</p>

  <p>Jak jmenoval můj mistr osvícený</p>

  <p>vše rytíře a paní dávných zemí,</p>

  <p>div soucitem jsem nebyl přemožený.</p>

  <p>&nbsp;</p>

  <p>I počal jsem: „Ó pěvče, jak rád s těmi</p>

  <p>bych promluvil, již přituleni k sobě</p>

  <p>jak lehčím větrem táhnou mezi všemi!"</p>

  <p>&nbsp;</p>

  <p>A ke mně on: „Až k oné vyčkej době,</p>

  <p>kdy láskou neseni k nám přijdou blíže,</p>

  <p>tou láskou pros je, přijdou jistě k tobě."</p>

  <p>&nbsp;</p>

  <p>A větru vání jak je sneslo níže,</p>

  <p>hlas pozvedl jsem: „Ó vy duše štvané,</p>

  <p>ó spějte k nám, když lze vám bez obtíže!"</p>

  <p>&nbsp;</p>

  <p>Jak touhou hnané holubičky bílé,</p>

  <p>k sladkému hnízdu pevným křídlem spějí</p>

  <p>a letí vzduchem: v nich tak vůle vzplane,</p>

  <p>&nbsp;</p>

  <p>Od tlumu Didony již odcházejí,</p>

  <p>a letí k nám, zlým vzduchem jsouce hnány.</p>

  <p>Tak mocně hlasy mojí touhy znějí.</p>

  <p>&nbsp;</p>

  <p>„O vlídný tvore ty a požehnaný,</p>

  <p>jenž navštívil's nás tmavým vzduchem poutí,</p>

  <p>již skropili jsme svět krví své rány,</p>

  <p>&nbsp;</p>

  <p>By svitů král chtěl milostiv nám slouti,</p>

  <p>za mír tvé duše chtěli bychom lkáti,</p>

  <p>když s bídou naší soucit moh' tě hnouti!</p>

  <p>&nbsp;</p>

  <p>Co mluvit chceš, co slyšet, má se státi:</p>

  <p>my mluvíme i slyšíme, jak chcete,</p>

  <p>teď vhodný čas, neb vítr přestal váti.</p>

  <p>&nbsp;</p>

  <p>Ten kraj, kde zrozena jsem, naleznete</p>

  <p>u moře tam, kde s družinou se vlívá,</p>

  <p>by spočinul, proud, který Padem zvete.</p>

  <p>&nbsp;</p>

  <p>Tu láska, jež ctné srdce rychle zrývá,</p>

  <p>v něm zaplála pro velkou krásu moji</p>

  <p>tak zničenou, že k pláči mně to bývá</p>

  <p>&nbsp;</p>

  <p>Ta láska, jež se láskou zas jen skojí,</p>

  <p>mne rovněž k němu divnou touhou jala,</p>

  <p>že ještě zde, jak zříš, nás k sobě pojí.</p>

  <p>&nbsp;</p>

  <p>Ta láska nás v objetí smrti slala;</p>

  <p>jenž zabil nás, jej čeká Kaina země."</p>

  <p>Tou řečí osud svůj nám zvěstovala.</p>

  <p>&nbsp;</p>

  <p>Těch bědných duší pláč uslyšev témě</p>

  <p>já naklonil a svoje sklopil zraky,</p>

  <p>až: „O čem dumáš?" básník pravil ke mně.</p>

  <p>&nbsp;</p>

  <p>Tu jemu v odvět děl jsem: „Běda, jaký</p>

  <p>svět sladkých snů a myšlének a chvění</p>

  <p>je svedl v žalný, bolestný krok taky?"</p>

  <p>&nbsp;</p>

  <p>K nim obrátiv se děl jsem v roztoužení:</p>

  <p>„O Francesco! tvé muky a tvé lkání</p>

  <p>mne k slzám hnuly v smutném zamyšlení.</p>

  <p>&nbsp;</p>

  <p>Však rci mi, v čase sladkých snů a plání</p>

  <p>jak dopřála vám tenkrát láska, spolu</p>

  <p>že poznali jste temná svoje přání?"</p>

  <p>&nbsp;</p>

  <p>A na to ona: „Není větších bolů,</p>

  <p>než v čase bídy myslit na své štěstí:</p>

  <p>to ví tvůj mistr, jenž tě sveď sem dolů.</p>

  <p>&nbsp;</p>

  <p>Leč tak-li tvoje touha mocná jesti,</p>

  <p>vznik lásky naší znát, jak ten, jenž kvílí</p>

  <p>a spolu mluví, podám tobě zvěsti.</p>

  <p>&nbsp;</p>

  <p>My ku zábavě čtli jsme v jedné chvíli</p>

  <p>o Lancelotu, jak jím láska chvěla,</p>

  <p>bez podezření, my jsme sami byli.</p>

  <p>&nbsp;</p>

  <p>Nám při čtení tvář bledla se a rděla,</p>

  <p>my pohlíželi na se, plamen v oku,</p>

  <p>leč jedno místo přemohlo nás zcela.</p>

  <p>&nbsp;</p>

  <p>Když četli jsme, jak v sladké řeči toku</p>

  <p>smích touhy zlíbal svojí kouzelnice:</p>

  <p>on, od mého jenž neustoupí boku,</p>

  <p>&nbsp;</p>

  <p>Mi zlíbal, celý chvěl se, rty a líce.</p>

  <p>Spis Galeotto byl i kdo jej skládal,</p>

  <p>a onoho dne již jsme nečtli více."</p>

  <p>&nbsp;</p>

  <p>- Co jeden duch tak báji svoji spřádal,</p>

  <p>zas druhý plakal, až se žalem chvělo</p>

  <p>mé srdce, jak by smrti stín v ně padal:</p>

  <p>&nbsp;</p>

  <p>I padl jsem, jak mrtvé padá tělo.</p>
</body>
</html>
