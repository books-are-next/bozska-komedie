<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_8">Zpěv šestý</h3>

  <p>Od zary společnost když vstane, s žlučí</p>

  <p>kdo prohrál zbude, vrhy vše opáčí</p>

  <p>a mrzutý se lépe hráti učí.</p>

  <p>&nbsp;</p>

  <p>Však za vítězem každý druhý kráčí,</p>

  <p>ten napřed jde, ten ze zadu jej chytí,</p>

  <p>ten se strany se o vzpomínku tlačí.</p>

  <p>&nbsp;</p>

  <p>On sem i tam poslouchá, dál se řítí;</p>

  <p>ten, komu ruka dá, jej nechá v klidu,</p>

  <p>tak tlačenice chytře můž’ se zbýti.</p>

  <p>&nbsp;</p>

  <p>Já takto byl jsem v hustém tomto lidu,</p>

  <p>sem tam se obraceje v tváře sklonu,</p>

  <p>tu slibuje, jsem opustil jich bídu.</p>

  <p>&nbsp;</p>

  <p>Tu Aretinský, jenž se dočkal skonu</p>

  <p>v divého Tacca pážích, a tam jiný,</p>

  <p>jenž utopil se při divokém honu.</p>

  <p>&nbsp;</p>

  <p>Tu ruce natahuje mezi stíny</p>

  <p>lkal Novello a z Pisy ten, jímž v půtku</p>

  <p>svých citů Marzucco byl přehrdinný.</p>

  <p>&nbsp;</p>

  <p>Zřím Orsa hraběte, pak duši v smutku,</p>

  <p>již závist prý a podvod vzaly z těla,</p>

  <p>jak říkala, ne břímě hříšných skutků:</p>

  <p>&nbsp;</p>

  <p>Mním Petra z Broccie. Zde by pozor měla</p>

  <p>dát paní z Brabantu, když ještě živa,</p>

  <p>by v horším stádu jednou neprodlela.</p>

  <p>&nbsp;</p>

  <p>Jak volný byl jsem těchto všech, jichž chtivá</p>

  <p>řeč prosila, by prosil jiný za ně,</p>

  <p>by nebesa jim byla milostivá.</p>

  <p>&nbsp;</p>

  <p>„Ó světlo mé“, já začal odhodlaně,</p>

  <p>„v tvém díle zřejmo jest, že modlitbami</p>

  <p>se obměkčiti nedá víc soud Páně.</p>

  <p>&nbsp;</p>

  <p>A přec ti o tom vedli hovor s námi,</p>

  <p>rci, marnou jest jich naděj? či tvá slova</p>

  <p>jsou nepojata mými myšlénkami?“ —</p>

  <p>&nbsp;</p>

  <p>On: „Věř, má báseň zřejmý smysl chová</p>

  <p>a jejich naděj není liché zdání,</p>

  <p>když zdravě uvážíš, co děl jsem znova.</p>

  <p>&nbsp;</p>

  <p>Hrot soudu tímto v dol se neuklání,</p>

  <p>neb nahradí žár lásky v malé době,</p>

  <p>co pykat má zde dlouhé prodlévání.</p>

  <p>&nbsp;</p>

  <p>Kde větu onu děl jsem, temnou tobě,</p>

  <p>tam k Bohu modlitbou se nedoletlo,</p>

  <p>jí uleviti nedalo se zlobě.</p>

  <p>&nbsp;</p>

  <p>Však nedej, by tě břímě pochyb hnětlo,</p>

  <p>než k oné dojdeš, která mezi tmavým</p>

  <p>tvým rozumem a pravdou dá ti světlo.</p>

  <p>&nbsp;</p>

  <p>Zda chápeš, nevím: Beatrici pravím,</p>

  <p>ty uzříš ji na výši této hory</p>

  <p>hleď, jak se s hory hrnou stínů sbory.“ —</p>

  <p>&nbsp;</p>

  <p>— „Ó drahý vůdce dál! co vše mi spory;</p>

  <p>již mdlobou necítím jak dřív, pojď dále,</p>

  <p>stát šťastnou s lásky obličejem smavým.“ —</p>

  <p>&nbsp;</p>

  <p>„Jak stačí den, my půjdem neustále,“</p>

  <p>on odpověděl, „a jak vydržíme,</p>

  <p>leč jinak všecko jest, než myslíš. V mále</p>

  <p>&nbsp;</p>

  <p>To slunce, které za tím svahem dříme,</p>

  <p>své šípy neláme již na tvém těle,</p>

  <p>ty uzříš zas je, než tam dostoupíme.</p>

  <p>&nbsp;</p>

  <p>Však viz tu duši, sedí osaměle</p>

  <p>tak jediná a obrací k nám oči,</p>

  <p>ta nejbližší nám cestu poví.“ — Směle</p>

  <p>&nbsp;</p>

  <p>Ó duše lombardská, pouť naše kročí,</p>

  <p>jak bez hnutí ty stála’s pohrdlivá,</p>

  <p>jak vážně, klidně oko tvé se točí!</p>

  <p>&nbsp;</p>

  <p>Nic neřekla ta duše zádumčivá,</p>

  <p>jít nechala nás, stále na nás zřela,</p>

  <p>jak ležící lev, jenž se v dálku dívá.</p>

  <p>&nbsp;</p>

  <p>Šel Virgil k ní a jeho slova zněla,</p>

  <p>by cestu nejkratší nám ukázala,</p>

  <p>leč k jeho prosbě sotva slova děla,</p>

  <p>&nbsp;</p>

  <p>Na naši vlast a stav se vyptávala.</p>

  <p>— „Mantova“… začal sladký vůdce milý,</p>

  <p>a duše, která v zadumání stála,</p>

  <p>&nbsp;</p>

  <p>Již s místa vstává, již se k němu chýlí.</p>

  <p>— „Jsem, Mantovanský, Sordello“ dí v pýše,</p>

  <p>„tvé země syn“ — a objali se chvíli.</p>

  <p>&nbsp;</p>

  <p>Ó služko Italie, bolů chýše,</p>

  <p>bez vůdce lodi, kterou bouře zmítá,</p>

  <p>ne krajin paní, sprostý hampejs spíše!</p>

  <p>&nbsp;</p>

  <p>Ta duše šlechetná tak byla hbitá</p>

  <p>jen pro sladký zvuk rodné země svojí,</p>

  <p>že tady s plesem krajana si vítá!</p>

  <p>&nbsp;</p>

  <p>Však v tobě není, kdo by nestál v boji,</p>

  <p>a jeden druhého zde záštím hněte,</p>

  <p>ač jedna zeď a jeden val je pojí.</p>

  <p>&nbsp;</p>

  <p>Ty, bídná, moří svých viz břehy kleté,</p>

  <p>je prohlédni, pak popatř v ňadra svoje,</p>

  <p>zda někomu jen v tobě pokoj kvete!</p>

  <p>&nbsp;</p>

  <p>Co platno, že v tvé Justinian boje</p>

  <p>tak uzdu spravil, když jest prázdné sedlo,</p>

  <p>bez toho menší věru hanba tvoje!</p>

  <p>&nbsp;</p>

  <p>Ó lide, kdyby v žití to tě vedlo,</p>

  <p>že zbožný Caesaru máš nechat vládu,</p>

  <p>jak Bůh to káže! Pohleď, jak se zvedlo,</p>

  <p>&nbsp;</p>

  <p>Jak opět řádí vztekle do úpadu</p>

  <p>to zvíře, hlody ostruh jak necítí,</p>

  <p>co ty jsi jezdcem! Takou pácháš zrádu,</p>

  <p>&nbsp;</p>

  <p>Ty, Albrechte, že moh’ jsi opustiti</p>

  <p>tak divoké, je nechat svému vzdoru,</p>

  <p>co v sedlo skočiv pánem jsi měl býti!</p>

  <p>&nbsp;</p>

  <p>Soud přísný nechať spadne s hvězdných sborů</p>

  <p>na tvoji krev, soud hrozný, neslýchaný,</p>

  <p>by nástupce tvůj měl se na pozoru:</p>

  <p>&nbsp;</p>

  <p>Neb ty jak otec lakotou byls hnaný,</p>

  <p>vy doma patřili jste cituprázní,</p>

  <p>sad císařství jak pustne bez ochrany.</p>

  <p>&nbsp;</p>

  <p>Viz, Montecchi a Cappelletti v strázni,</p>

  <p>jak Monaldi a Filippeschi žijí,</p>

  <p>ti v truchlivosti a ti opět v bázni.</p>

  <p>&nbsp;</p>

  <p>Přijď, ukrutný, viz v poddanství jak nyjí</p>

  <p>tví šlechtici, zlo zapuď, jež je svírá,</p>

  <p>v jakou se bezpeč Santafiorští kryjí!</p>

  <p>&nbsp;</p>

  <p>Přijď, viz tvůj Řím jak pláče, vdova sirá,</p>

  <p>jak ve dne v noci křičet neustává:</p>

  <p>Můj Caesare, kde jsi? hlas její zmírá.</p>

  <p>&nbsp;</p>

  <p>Přijď uzřít, jaká láska zde jest dravá,</p>

  <p>a nepohne-li tebou soucit živý,</p>

  <p>přijď rdíť se, jaká pověsť tvá i sláva!</p>

  <p>&nbsp;</p>

  <p>Ó smím-li, Joviši ty milostivý,</p>

  <p>jenž pro nás křižován jsi byl, se ptáti,</p>

  <p>zda jinam hledí zrak tvůj spravedlivý?</p>

  <p>&nbsp;</p>

  <p>Či v propasti svých úradků snad zráti</p>

  <p>nám takto necháváš cos na obranu,</p>

  <p>jež nedáno nám zcela pojímati?</p>

  <p>&nbsp;</p>

  <p>Ni jedno město není bez tyranů,</p>

  <p>a v Marcella se každý sedlák mění,</p>

  <p>jak přijde tam a tvořit začne stranu.</p>

  <p>&nbsp;</p>

  <p>Ta odchylka ku tvému spokojení</p>

  <p>můž’, Florencie, být, tě netýká se,</p>

  <p>dík lidu, jenž jest moudrý v uvážení.</p>

  <p>&nbsp;</p>

  <p>Máť mnohý spravedlnost v srdci, zase</p>

  <p>však příliš rychle spustit luk se zdráhá:</p>

  <p>tvůj lid však stále má ji ve svém hlase.</p>

  <p>&nbsp;</p>

  <p>Veřejný úřad mnohý vzíti váhá,</p>

  <p>však tvůj lid odpovídá bez volání</p>

  <p>a křičí: Úřad, po něm jen má snaha!</p>

  <p>&nbsp;</p>

  <p>Máš příčinu se dáti do plesání,</p>

  <p>mír, věhlas, bohatství vždyť v tobě vzplály.</p>

  <p>Výsledek svědčí, pravdou že mé zdání.</p>

  <p>&nbsp;</p>

  <p>Atheny, Sparta, zákony jež daly</p>

  <p>a druhdy slavné byly svojím mravem,</p>

  <p>co ty, ve dobru sotva dokázaly.</p>

  <p>&nbsp;</p>

  <p>Neb zchytralým tak hradíš sebe právem,</p>

  <p>že nevíš v polovici listopadu,</p>

  <p>co v říjnu stkala’s ve rozmaru hravém.</p>

  <p>&nbsp;</p>

  <p>Jak často, vzpomínáš-li, svojich řádů</p>

  <p>a peněz, mravů, úřadů a zvyků</p>

  <p>a rádců svojich proměnila’s radu!</p>

  <p>&nbsp;</p>

  <p>A dobře vzpomínáš-li v tomto mžiku</p>

  <p>a rozumně, tu jsi jak chorý, paní,</p>

  <p>jenž nevydrží v loži beze vzlyku,</p>

  <p>&nbsp;</p>

  <p>a zmítaje se bolestí se brání.</p>
</body>
</html>
