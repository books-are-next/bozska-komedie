<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h1 class="sgc-1" id="heading_id_2">I. Peklo</h1>

  <h3 class="sgc-2" id="heading_id_3">Zpěv první</h3>

  <p>V půl naší zemské pouti když se vkročí,<br /></p>

  <p>já octnul jsem se v tmavém, pustém lese,</p>

  <p>neb cesta pravá zmizela mi s očí.</p>

  <p>&nbsp;</p>

  <p>Ten popsati les, ruka má se třese:</p>

  <p>tak divoký byl, drsný, v stálém šeru,</p>

  <p>že vzpomínka naň nový strach mi nese!</p>

  <p>&nbsp;</p>

  <p>Tak hořký, smrt že málem trpčí věru,</p>

  <p>leč, chci-li dobro líčit z jeho středu,</p>

  <p>co shled' jsem v jiném, vypovím, též směru.</p>

  <p>&nbsp;</p>

  <p>Jak tam jsem přišel, říci nedovedu,</p>

  <p>tak plný spánku byl jsem v oné chvíli,</p>

  <p>když minul jsem se pravé cesty sledu.</p>

  <p>&nbsp;</p>

  <p>Leč k patě vršku jak má noha pílí,</p>

  <p>tam, tmavý tento údol kde se tratí,</p>

  <p>jímž v srdce mé se tolik bázně chýlí:</p>

  <p>&nbsp;</p>

  <p>Zřím do výše, jak vršku bedra šatí</p>

  <p>té hvězdy paprsk, jejíž záře milá</p>

  <p>vždy každou cestou jiné k cíli vrátí.</p>

  <p>&nbsp;</p>

  <p>Tu bázeň má se trochu utišila</p>

  <p>na srdce mého tůni trvající</p>

  <p>tu celou noc, jež tak mne zastrašila.</p>

  <p>&nbsp;</p>

  <p>A jako ten, kdo z mořské bouře hřmící</p>

  <p>se zachrání, břeh zachytí a v divý</p>

  <p>vln svár se bezdech točí zírající:</p>

  <p>&nbsp;</p>

  <p>Tak v útěk stálý duch můj pohyblivý</p>

  <p>se obracel v ten průsmyk, který minul,</p>

  <p>a jímž neprošel posud nikdo živý.</p>

  <p>&nbsp;</p>

  <p>A umdlen chvíli když jsem odpočinul,</p>

  <p>šel těžce jsem tou strání, pustou oku,</p>

  <p>spád nohy pevné že vždy níž se šinul.</p>

  <p>&nbsp;</p>

  <p>Hle, na počátku srázu po mém boku</p>

  <p>mně kropenatý panther v cestu vkročil,</p>

  <p>tak štíhlý, lehký a tak pružný v skoku.</p>

  <p>&nbsp;</p>

  <p>A nezmizel již, co jej zrak můj zočil;</p>

  <p>tak překážet mi začal v cestě mojí,</p>

  <p>že krok můj vícekráte zpět se točil.</p>

  <p>&nbsp;</p>

  <p>Byl jitra čas a slunce v těch hvězd roji</p>

  <p>se vznášelo, jež tenkrát již s ním byly</p>

  <p>v ten první den, kdy Bůh je v lásce svojí</p>

  <p>&nbsp;</p>

  <p>Hnul k oběhu s krásnými všemi díly;</p>

  <p>čímž v dobrou naděj moje bázeň taje,</p>

  <p>když zrak na šelmy pestrou srst se chýlí,</p>

  <p>&nbsp;</p>

  <p>Tož jitra časem, sladkou dobou máje:</p>

  <p>však ne tak zcela, bych se nechvěl děsem</p>

  <p>Iva náhle zočiv lesa u pokraje.</p>

  <p>&nbsp;</p>

  <p>Jak na mne chtěl by skočit s divým plesem,</p>

  <p>nes' hlavu vzhůru v hladu zuřivosti,</p>

  <p>i řekl bych, že zachvěl se vzduch lesem.</p>

  <p>&nbsp;</p>

  <p>A vlčice, jež žravou hltavostí,</p>

  <p>ač hubena, se přetížena zdála,</p>

  <p>a mnohým bídy nastrojila dosti,</p>

  <p>&nbsp;</p>

  <p>Mé údy takým ustrnutím jala,</p>

  <p>tož strachem, který z očí jejích září,</p>

  <p>že dospět vršku mysl má se vzdala.</p>

  <p>&nbsp;</p>

  <p>Jak ten, jenž lakotivě hospodaří,</p>

  <p>když přijde doba, v které prodělává,</p>

  <p>se rmoutí v myšlénkách, čas vzdechy maří:</p>

  <p>&nbsp;</p>

  <p>Mne zlekala neklidná šelma dravá,</p>

  <p>vstříc jdouc mi, zvolna hnala skoky všemi</p>

  <p>mne nazpět zas, kde slunce umlkává.</p>

  <p>&nbsp;</p>

  <p>A svahem půdy jak jsem padal k zemi,</p>

  <p>mým očím kdosi objevil se v houšti,</p>

  <p>jenž zdál se chraptit tím, že dlouho němý.</p>

  <p>&nbsp;</p>

  <p>Jak jej v té velké uviděl jsem poušti:</p>

  <p>„Buď stín, buď člověk smiluj se v té strasti,</p>

  <p>ať pomoc tvá mne v bídě neopouští!"</p>

  <p>&nbsp;</p>

  <p>On děl: „Kdys člověk, teď jsem jeho částí,</p>

  <p>z Lombardska moji rodičové byli,</p>

  <p>a Mantua jich obou byla vlastí.</p>

  <p>&nbsp;</p>

  <p>Sub Julio jsa zrozen, v pozdní chvíli</p>

  <p>jsem žil, kdy v květu Augusta moc stála,</p>

  <p>kdy klamní, lživí bozi vévodili.</p>

  <p>&nbsp;</p>

  <p>Byl básník jsem a zpěvu mého chvála</p>

  <p>o synu Anchisově zněla, z Troje</p>

  <p>jenž vytáhl, když hrdá ohněm vzplála.</p>

  <p>&nbsp;</p>

  <p>Leč v taký trud nač vracíš kroky svoje?</p>

  <p>Proč nevstoupíš na vrch té čarné stráně,</p>

  <p>zkad všeho plesu jdou a tekou zdroje?"</p>

  <p>&nbsp;</p>

  <p>„Jak, tys ten Virgil, ručej, požehnaně</p>

  <p>zkad proudnou řekou výmluvnost se lila?"</p>

  <p>Dím v zbožné úctě v studu sklopiv skráně.</p>

  <p>&nbsp;</p>

  <p>„Ó druhých pěvců světlo, zdobo milá,</p>

  <p>kéž láska s pílí, která neustává</p>

  <p>v tvé knihy čtení, by mně v prospěch byla!</p>

  <p>&nbsp;</p>

  <p>Ty's mistr můj, můj vzor, má chlouba pravá,</p>

  <p>jen tebou vznik' ten zdobný sloh, v němž pěji,</p>

  <p>a kterým pouze moje zkvetla sláva.</p>

  <p>&nbsp;</p>

  <p>Tu šelmu zříš, zpět nutí mne vztek její.</p>

  <p>Ó sprosť mne jí, ty moudrý, ona vinou</p>

  <p>jest, tepny mé a žíly že se chvějí." —</p>

  <p>&nbsp;</p>

  <p>„Ty nyní cestou dát se musíš jinou,"</p>

  <p>on, vida moje slzy, odpovídá,</p>

  <p>„když opustit chceš poušť tu nehostinnou;</p>

  <p>&nbsp;</p>

  <p>Neb toto zvíře, jímž tvá vznikla bída,</p>

  <p>zde nepropustí žádné duše živé,</p>

  <p>tak brání, že jí smrtí cestu hlídá.</p>

  <p>&nbsp;</p>

  <p>A povahy tak zvrhlé jest a divé,</p>

  <p>že zkojit žravost se mu nepodaří,</p>

  <p>vždy po žrádle má větší hlad než dříve.</p>

  <p>&nbsp;</p>

  <p>Je mnoho zvířat, s kterými se páří,</p>

  <p>a víc jich bude, až chrt smělý vpadne</p>

  <p>mu v zápětí, je poraní a zmaří.</p>

  <p>&nbsp;</p>

  <p>Živ z peněz nebude ni země žádné,</p>

  <p>leč láskou, ctností a moudrostí skvělý</p>

  <p>zřím, kterak lidu mezi Feltry vládne.</p>

  <p>&nbsp;</p>

  <p>Tu bídnou Italii vznese smělý,</p>

  <p>tu, pro kterou Kammilla, panna, mřela,</p>

  <p>Eurial, Turnus, Nisus krváceli.</p>

  <p>&nbsp;</p>

  <p>Z měst vypudí tu šelmu jeho střela,</p>

  <p>až v pekla jícen zpět ji zase hodí,</p>

  <p>zkad hnána první závistí v svět spěla.</p>

  <p>&nbsp;</p>

  <p>V tvou spásu rada má tě osvobodí;</p>

  <p>pojď za mnou, sám chci průvodcem tvým býti,</p>

  <p>jenž věčným tebe místem doprovodí.</p>

  <p>&nbsp;</p>

  <p>Tam uslyšíš skřek zoufalosti zníti,</p>

  <p>tam uzříš v mukách duchy z dávných časů</p>

  <p>po druhé smrti volati a výti:</p>

  <p>&nbsp;</p>

  <p>Pak uzříš ty, již v ohni bez zápasu</p>

  <p>dlí stále, doufajíce, spokojení,</p>

  <p>že, buď kdy buď, v blažených vejdou spásu:</p>

  <p>&nbsp;</p>

  <p>Však chceš-li tam jít, mně kam vchodu není,</p>

  <p>tam duše hodnější mne ruku dá ti,</p>

  <p>jí odevzdám tě při svém rozloučení;</p>

  <p>&nbsp;</p>

  <p>Neb císař ten, jejž poslouchají svatí,</p>

  <p>mnou nepropustí v týn svůj duše žádné,</p>

  <p>neb k jeho řadům nechtěl jsem se znáti.</p>

  <p>&nbsp;</p>

  <p>Tam králuje, ač v celém světě vládne,</p>

  <p>tam jeho město i velký trůn stojí,</p>

  <p>ó blah, na koho volba jeho padne!" —</p>

  <p>&nbsp;</p>

  <p>Dím: „Básníku, tím Bohem, v touze svojí,</p>

  <p>jejž nepoznal jsi, prosím usedavě,</p>

  <p>bych tomu zlu i větších ušel rojí.</p>

  <p>&nbsp;</p>

  <p>Tam veď mne, o čem hovořil jsi právě,</p>

  <p>ať bránu Petra uzřím, i ty, lkáním</p>

  <p>již hynou, které líčil jsi tak tmavě." —</p>

  <p>&nbsp;</p>

  <p>Tu on se napřed hnul, já kráčel za ním.</p>
</body>
</html>
