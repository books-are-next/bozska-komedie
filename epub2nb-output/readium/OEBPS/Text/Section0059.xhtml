<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_23">Zpěv dvacátý první</h3>

  <p>Tak žízeň vrozená mne uchvátila,</p>

  <p>jež neskojí se leda onou vodou,</p>

  <p>již Samaritánka si vyprosila,</p>

  <p>&nbsp;</p>

  <p>Leč k spěchu pobádaný u těch schodou,</p>

  <p>pln soucitu za vůdcem šel jsem plaše,</p>

  <p>ač trest s jich vinou plnou byl zde shodou.</p>

  <p>&nbsp;</p>

  <p>Tu zrovna, jak jest psáno u Lukáše,</p>

  <p>když Kristus dvoum se zjevil cestujícím</p>

  <p>po z mrtvých vstání, tak hle, kroky naše</p>

  <p>&nbsp;</p>

  <p>Stín jakýs stíhal, který ku ležícím</p>

  <p>zde obracel se, nebyl zřen však námi,</p>

  <p>než promluvil, až když pak volajícím</p>

  <p>&nbsp;</p>

  <p>Děl hlasem: „Bratři, pokoj Boha s vámi!“ —</p>

  <p>Hned obrátili jsme se; v odvet jemu</p>

  <p>hned Virgil odpověděl pozdrav známý.</p>

  <p>&nbsp;</p>

  <p>A začal řeč: „Ku blaženému sněmu</p>

  <p>ať provodí tě pravdivý soud Boha,</p>

  <p>jenž k vyhnanství mne určil pověčnému.</p>

  <p>&nbsp;</p>

  <p>Jak, odvětil, (co rychle naše noha</p>

  <p>vpřed spěla,) jste-li stíny zavržené,</p>

  <p>čí po těch schodech sem vás vedla vloha?“ —</p>

  <p>&nbsp;</p>

  <p>A učitel můj: „— Viz, jak označené</p>

  <p>zde toho čelo, anděl na něm píše,</p>

  <p>on přijíti má mezi oblažené.</p>

  <p>&nbsp;</p>

  <p>Leč ta, jež v noci, ve dne přede tiše,</p>

  <p>mu života nit ještě nevypředla,</p>

  <p>již strojí Kloto, člověku, jak dýše.</p>

  <p>&nbsp;</p>

  <p>Tu jeho duši neschopné, by zvedla</p>

  <p>— ač tvá jak má je sestra — křídla k vzletu,</p>

  <p>jíž nemožno jak nám, by vše tu zhledla,</p>

  <p>&nbsp;</p>

  <p>Já z šíře sluje pekla vrácen světu,</p>

  <p>mám vůdcem být, a tím též budu dále,</p>

  <p>jak škola moje stačí; za odvetu</p>

  <p>&nbsp;</p>

  <p>Rci, proč se hora chvěla nenadále,</p>

  <p>proč až ku vlhké její patě vběhly</p>

  <p>ty zpěvy, volání to neustálé? —“</p>

  <p>&nbsp;</p>

  <p>Tou otázkou mé touze v ucho jehly</p>

  <p>on přímo vpadnul, naděj kmitla spoře,</p>

  <p>jí moje žáry menší silou šlehly.</p>

  <p>&nbsp;</p>

  <p>On započal: „Zde celém na obzoře</p>

  <p>nic bez pořádku nemůže se díti</p>

  <p>a proti zvykům, jež jsou na té hoře;</p>

  <p>&nbsp;</p>

  <p>Nic nemůž‘ se v těch místech proměniti.</p>

  <p>Jen co jest s nebe, co tam spěje zpátky,</p>

  <p>nic jiného zde nemůž’ působiti.</p>

  <p>&nbsp;</p>

  <p>Ni sníh, ni kroupy, ani deště zmatky,</p>

  <p>ni mráz, ni rosa víc zde nepadají,</p>

  <p>kde těch tří schodů zřel jsi stupeň krátký.</p>

  <p>&nbsp;</p>

  <p>Ni husté, ani řídké nezvedají</p>

  <p>se mraky, dítě deště, duha není</p>

  <p>tu těkavá, ni blesk není v tom kraji.</p>

  <p>&nbsp;</p>

  <p>Kde Petra náměstek má na kameni</p>

  <p>své nohy, suchý kouř se nepovznese</p>

  <p>nad stupně tři, o nichž mé znělo pění.</p>

  <p>&nbsp;</p>

  <p>Tam dole víc neb míň se země třese;</p>

  <p>leč tím, že vítr, nevím jak, skryt v zemi;</p>

  <p>zde půda tato nikdy nepohne se.</p>

  <p>&nbsp;</p>

  <p>Jen čistou-li se cítí duše, lemy</p>

  <p>skal chvějí se, když k nebi výše spěje,</p>

  <p>jsouc provázena s plesem hlasy těmi.</p>

  <p>&nbsp;</p>

  <p>Je chtění důkaz, že se čistá skvěje,</p>

  <p>to duši svobodně tak zcela schvátí,</p>

  <p>že bez pout společnost si změnit přeje.</p>

  <p>&nbsp;</p>

  <p>Prv chce též duše, povzlet jí však hatí</p>

  <p>chuť k muce, jež jest Bohem stanovena,</p>

  <p>jak k hříchu dřív, za nějž se musí káti.</p>

  <p>&nbsp;</p>

  <p>Má duše víc v té muce ujařmena</p>

  <p>než pět set roků, teprv nyní vůlí</p>

  <p>po lepším bytu byla uchvácena.</p>

  <p>&nbsp;</p>

  <p>Tož cítil jsi, jak skály se tu hnuly,</p>

  <p>a chvalozpěvy k Pánu zbožných duchů,</p>

  <p>by výš je brzy zved’, se rozlehnuly.“ —</p>

  <p>&nbsp;</p>

  <p>Tak děl; čím víc rty plály v žízni, v suchu,</p>

  <p>tím líp nám chutná velký doušek píti;</p>

  <p>říc’ nelze mi, jak vyplnil mou tuchu.</p>

  <p>&nbsp;</p>

  <p>A moudrý vůdce: „Zřím teď, v jaké síti</p>

  <p>se chvíte, jak lze z ní se vytáhnouti,</p>

  <p>proč chvění to, proč duch váš radost cítí.</p>

  <p>&nbsp;</p>

  <p>Leč v taj, kdo ty jsi, přej mi nahlédnouti</p>

  <p>a proč zde ležel’s dlouho věky celé,</p>

  <p>z tvých slov kéž možno mi to uhodnouti!“ —</p>

  <p>&nbsp;</p>

  <p>— „V ten čas, kdy dobrý Titus pomstil směle</p>

  <p>s pomocí Boha ony těžké rány,</p>

  <p>z nichž krev, již zradil Jidáš, tekla vřele,</p>

  <p>&nbsp;</p>

  <p>Já žil,“ stín odpověděl otázaný,</p>

  <p>„tím jménem sahajícím v šero času,</p>

  <p>ne vírou otevřel jsem slávy brány.</p>

  <p>&nbsp;</p>

  <p>Tak velká byla sladkost mého hlasu,</p>

  <p>že z Tolosy Řím přivábil mne k sobě,</p>

  <p>dle zásluh myrtou ctil mých písní krásu.</p>

  <p>&nbsp;</p>

  <p>Mne Statiem zvou onde v každé době,</p>

  <p>já Théby pěl i Achilla, leč zmarem</p>

  <p>jsem s druhou tíží klesl v smrti mdlobě.</p>

  <p>&nbsp;</p>

  <p>Můj duch v žár zanícen byl božským žárem</p>

  <p>těch jisker svatých, jež mne zahřívaly,</p>

  <p>zkad pěvců sta již vzplálo věčným jarem.</p>

  <p>&nbsp;</p>

  <p>Já myslím Aeneidu, z které ssály</p>

  <p>mé verše sílu, tuto kojnou moji,</p>

  <p>bez které nevážil bych kvintlík malý.</p>

  <p>&nbsp;</p>

  <p>A moci za Virgila žíti, svoji</p>

  <p>zde muku prodloužil bych o rok celý,</p>

  <p>nad rozsudek jenž vyhnanství mé strojí.“ —</p>

  <p>&nbsp;</p>

  <p>V tom oči Virgilovy na mně tkvěly,</p>

  <p>a mlčky mým rtům: Mlčet! poručily,</p>

  <p>leč všecko nemůž’ vůle pokyn smělý;</p>

  <p>&nbsp;</p>

  <p>Neb smích i pláč vždy za dojmy hned pílí,</p>

  <p>z nichž povstaly, buď rychlej’ aneb méně,</p>

  <p>kdo upřímný, spíš za nimi se chýlí.</p>

  <p>&nbsp;</p>

  <p>Jak ten, kdo mrká, já se utajeně</p>

  <p>naň usmál, umlk’ stín, a v oko, duše</p>

  <p>kde nejvíc trůní, zřel mi neprodleně.</p>

  <p>&nbsp;</p>

  <p>Děl: „Pracný postihni cíl, za nímž v tuše</p>

  <p>krok obracíš, však rci mi, přes tvé líce</p>

  <p>proč přeletěl blesk smíchu řeč mou ruše? —“</p>

  <p>&nbsp;</p>

  <p>Jat z dvou stran pad’ jsem pochyb do směsice,</p>

  <p>ten kázal mlčet, a ten k řeči zase</p>

  <p>mne zapřísahal. Vzdych’ jsem. — „Mluvit více</p>

  <p>&nbsp;</p>

  <p>Se neboj,“ mistr v tomž mi radí čase,</p>

  <p>„jen mluv a zjev mu všecko bez váhání,</p>

  <p>vše, po čem horlivě on vyptává se. —“</p>

  <p>&nbsp;</p>

  <p>— „Ó dávný duchu! k němuž se již sklání</p>

  <p>má řeč, ty divíš se, však věř, div větší</p>

  <p>tě schvátí, než mé zdělo usmívání:</p>

  <p>&nbsp;</p>

  <p>Jenž výš mne vede, pochyby mé léčí,</p>

  <p>jest Virgil, z něhož proudí tvoje síla,</p>

  <p>pět o lidech i bozích sladkou řečí.</p>

  <p>&nbsp;</p>

  <p>Však mníš-li, jiná příčina že byla,</p>

  <p>když usmál jsem se, zbav se bludu zlého,</p>

  <p>jen slova tvoje, věř, to zavinila.“ —</p>

  <p>&nbsp;</p>

  <p>Již sklonil se a nohy mistra mého</p>

  <p>chtěl obejmout: — „Nech, bratře, v stínů roji</p>

  <p>stín sám, stín vidíš! —“ Z pokoření svého</p>

  <p>&nbsp;</p>

  <p>On zvedaje se: — „Míru lásky mojí</p>

  <p>zříš takto aspoň, jíž plám v ohni vřelém,</p>

  <p>že nicotu tvou zapomněv i svoji</p>

  <p>&nbsp;</p>

  <p>Se stíny zacházím jak s pevným tělem. —“</p>
</body>
</html>
