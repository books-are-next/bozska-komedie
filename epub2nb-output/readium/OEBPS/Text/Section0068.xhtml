<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_33">Zpěv třicátý</h3>

  <p>Jak sedmihvězdí to prvního nebe,</p>

  <p>bez východu jež svítí, bez západu</p>

  <p>a vyjma vinou, mhou neskrývá sebe,</p>

  <p>&nbsp;</p>

  <p>A každému zde věrnou dává radu,</p>

  <p>by povinnosti dbal, jak ve vln víru</p>

  <p>tam řídí hvězda u kormidla vládu,</p>

  <p>&nbsp;</p>

  <p>Se zastavilo; dav ten, v srdci víru,</p>

  <p>jenž kráčel mezi ním a Nohem spolu,</p>

  <p>se k vozu obrátil co k svému míru.</p>

  <p>&nbsp;</p>

  <p>A jeden z nich jak s nebe poslán dolů,</p>

  <p>„Veni sponsa de Libano“ tak v pění</p>

  <p>po třikrát zvolal, za ním všickni v kolu.</p>

  <p>&nbsp;</p>

  <p>Jak svatí při andělské trouby znění</p>

  <p>se náhle vztyčí každý ve své skrýši,</p>

  <p>jich nový hlas se v allelujah změní:</p>

  <p>&nbsp;</p>

  <p>Na božském voze pozvedlo se k výši</p>

  <p>sto jiných hned ad vocem tanti senis</p>

  <p>tož sluhů, poslů z ráje věčných říší.</p>

  <p>&nbsp;</p>

  <p>I zpívali: „Benedictus qui venis“</p>

  <p>a do kola kol házejíce kvítí:</p>

  <p>„Manibus o date lilia plenis!“</p>

  <p>&nbsp;</p>

  <p>Já viděl již, co mladý den se nítí,</p>

  <p>jak strana východní plá v růží roji</p>

  <p>a nebe jasnou veselostí svítí</p>

  <p>&nbsp;</p>

  <p>A Slunce tvář se zvedá ve závoji,</p>

  <p>že moh’ jsem dlouho v páry jemné řase</p>

  <p>naň upírati zřítelnici svoji.</p>

  <p>&nbsp;</p>

  <p>Pod mrakem květin, jichž déšť rozlétá se</p>

  <p>z andělských rukou stále svěží, nový</p>

  <p>výš stoupá, a klesaje rozprchá se.</p>

  <p>&nbsp;</p>

  <p>V závoji bílém, věnec olivový</p>

  <p>na skráni, v plášti zeleném zřím paní,</p>

  <p>jak oheň háv ji šatil purpurový.</p>

  <p>&nbsp;</p>

  <p>Můj duch, jenž v teskném žití putování</p>

  <p>tak dlouhý čas se bez ní v temno řítil</p>

  <p>a nezachvěl se v sladkém omdlévání,</p>

  <p>&nbsp;</p>

  <p>Ač její tvář svým okem nezachytil,</p>

  <p>přec tajnou silou, která z ní se lila,</p>

  <p>zas nesmírnou moc staré lásky cítil.</p>

  <p>&nbsp;</p>

  <p>Jak oči moje tato jala síla,</p>

  <p>tak mohutná, jež, sotva z dětství šatů</p>

  <p>jsem vykročil, mé srdce poranila,</p>

  <p>&nbsp;</p>

  <p>Já s úctou v levo obrátil se v chvatu,</p>

  <p>s tou úctou, s kterou k matce běží dítě,</p>

  <p>když bojí se, neb žal má nebo ztrátu,</p>

  <p>&nbsp;</p>

  <p>Bych Virgilu řek’: „Drachmu krve stěží</p>

  <p>bys našel ve mně, jež se nezachvěla,</p>

  <p>tak staré lásky žár zas cítím svěží.“</p>

  <p>&nbsp;</p>

  <p>Však darmo kolem zřítelnice zřela,</p>

  <p>mne Virgil opustil, nejsladší, drahý,</p>

  <p>ten, jemuž vzdala se má duše celá.</p>

  <p>&nbsp;</p>

  <p>Vše, pramáti co ztratila tak záhy,</p>

  <p>nic nezmohlo, zas v slzách moje líce,</p>

  <p>již dříve pozbavené slzí vláhy.</p>

  <p>&nbsp;</p>

  <p>— „Ó Dante! Virgila že nemáš více,</p>

  <p>to neplač, pro meč jiný nechť se rodí</p>

  <p>slz proudy a tvé rosí zřítelnice! —“</p>

  <p>&nbsp;</p>

  <p>Jak admirála, jenž na přídě lodi</p>

  <p>a hned na zadku pozorně se dívá</p>

  <p>a ku práci lid povzbuzuje chodí,</p>

  <p>&nbsp;</p>

  <p>Na levém kraji vozu co zaznívá</p>

  <p>zvuk jména mého (nutností jen hnaný</p>

  <p>jsem psal je čtenáři!), kde květů splývá</p>

  <p>&nbsp;</p>

  <p>Déšť, ženu vidím státi, nad ní stkaný</p>

  <p>ten oblak z květů andělských, ta oči</p>

  <p>mně obrací vstříc z druhé břehu strany,</p>

  <p>&nbsp;</p>

  <p>Leč tak, pro závoj, který se jí točí</p>

  <p>se skrání, Minervy spjat listím celý,</p>

  <p>že moje oko nezcela ji zočí.</p>

  <p>&nbsp;</p>

  <p>Cos pyšně královského v sobě měly</p>

  <p>posuňky její, jak ten, který líčí</p>

  <p>jen chladnost řeči tlumí příval vřelý.</p>

  <p>&nbsp;</p>

  <p>— „Jen na mně hleď, zříš ovšem Beatrici;</p>

  <p>jak’s uráčil se tuto horu slézti?</p>

  <p>Což nevíš, zde že lidské štěstí klíčí?“ —</p>

  <p>&nbsp;</p>

  <p>V zdroj čistý musil oči své jsem vésti,</p>

  <p>leč spatřiv sebe, upřel jsem je v trávu:</p>

  <p>tak velký stud má skráň musila nésti.</p>

  <p>&nbsp;</p>

  <p>Jak matka zdá se bezcitného mravu</p>

  <p>na syna býti, ona ke mně zdá se,</p>

  <p>neb hořká láska hořkou mívá šťávu.</p>

  <p>&nbsp;</p>

  <p>I mlčela, zpěv andělský v sluch zase</p>

  <p>ni zazněl: In te Domine speravi,</p>

  <p>leč u slov pedes meos zamlká se.</p>

  <p>&nbsp;</p>

  <p>Jak sníh zamrzá mezi kmenů davy</p>

  <p>na horách Italských, kdy ostře zavyl</p>

  <p>vír větrů Slavonských a pak se taví</p>

  <p>&nbsp;</p>

  <p>A zvolna ztrácí, jak by sám se ztrávil,</p>

  <p>když země, jež stín ztrácí, teplem dýchá,</p>

  <p>že zdá se, jakby oheň svíčku tavil:</p>

  <p>&nbsp;</p>

  <p>Tak bez vzdechů a slzí byl jsem zticha</p>

  <p>při zpěvu těch, kteří dle věčných kruhů</p>

  <p>svůj řídí zpěv, zdroj jehož nevysýchá;</p>

  <p>&nbsp;</p>

  <p>Leč když jsem cítil, v písni rajských sluhů</p>

  <p>že soucit zní a větší, než by řekli:</p>

  <p>— „Proč, ženo, tak jej trápíš v rajském luhu?“ —</p>

  <p>&nbsp;</p>

  <p>Tu v úzkosti se moje smysly lekly,</p>

  <p>led kol mé hrudi na dech, vodu splynul,</p>

  <p>ten ústy, zraky proudy její tekly.</p>

  <p>&nbsp;</p>

  <p>Zjev její pevně z levé vozu kynul</p>

  <p>a k zbožným duchům na to zazněl blaze</p>

  <p>a řečí tou se její hovor vinul:</p>

  <p>&nbsp;</p>

  <p>— „V dnu věčném bdíte v neunavné snaze,</p>

  <p>že sen ni noc vám neuloupí kroků,</p>

  <p>jež učinit věk musí na své dráze,</p>

  <p>&nbsp;</p>

  <p>Tož onomu, jenž slzy tají v oku,</p>

  <p>víc odpověď má, by mne chápal, svědčí,</p>

  <p>by s vinou bolest v jednom spěla toku.</p>

  <p>&nbsp;</p>

  <p>Ne působením velkých sfer a péčí,</p>

  <p>jež každé símě vůbec k cíli vedou</p>

  <p>dle oběhu hvězd, leč milostí větší</p>

  <p>&nbsp;</p>

  <p>A zvláštní, před níž každá milost bledou,</p>

  <p>tou, k dešťům svým jež tam až mívá páry,</p>

  <p>že postihnout jich oči nedovedou,</p>

  <p>&nbsp;</p>

  <p>Ten zahrnutý takými byl dary</p>

  <p>v svém žití novém, každá schopnost pravá</p>

  <p>že mohla vždy cíl dobrý mít a jarý:</p>

  <p>&nbsp;</p>

  <p>Leč semenem zlým půda zemská stává</p>

  <p>se horší, nevzdělaná, zdivočilá,</p>

  <p>čím vnitřní síla bujnosti jí dává.</p>

  <p>&nbsp;</p>

  <p>Čas nějaký já jsem ho povznášela</p>

  <p>svým pohledem, co zornice má plála,</p>

  <p>jsem po dobré jej cestě provázela.</p>

  <p>&nbsp;</p>

  <p>Leč na prahu když druhé již jsem stála</p>

  <p>své mladosti a život proměnila,</p>

  <p>tu jeho duše jiným hned se vzdala.</p>

  <p>&nbsp;</p>

  <p>Když z těla k duchům pak jsem vystoupila</p>

  <p>a krása více ve mně vzrostla s ctností,</p>

  <p>míň příjemnou a drahou mu jsem byla,</p>

  <p>&nbsp;</p>

  <p>On obrátil své kroky k nepravosti,</p>

  <p>za dobra klamným zdáním šlo jen tělo,</p>

  <p>jež nedalo, co slibovalo dosti.</p>

  <p>&nbsp;</p>

  <p>A nespomohlo, že jej probouzelo</p>

  <p>v snech k dobru mého ducha působení</p>

  <p>tak málo jemu na tom záleželo!</p>

  <p>&nbsp;</p>

  <p>Již klesl tak, že k jeho napravení</p>

  <p>vše marné bylo, leda ukázati</p>

  <p>mu zatracenců těžká utrpení.</p>

  <p>&nbsp;</p>

  <p>Na bránu mrtvých šla jsem zaklepati</p>

  <p>u toho, který sem jej vedl, smělá</p>

  <p>jsem začla v slzách naříkat a lkáti.</p>

  <p>&nbsp;</p>

  <p>A zrušen byl by zákon Boha zcela,</p>

  <p>byť Lethe přešla se a krmě taká</p>

  <p>se bez pokuty okusiti měla</p>

  <p>&nbsp;</p>

  <p>Té lítosti, jež hořké slzy láká.“ —</p>
</body>
</html>
