<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv dvacátý šestý</h3>

  <p>Nad oslepnutím svým co strach jsem cítil,</p>

  <p>tu z plamene, jejž nemohl zrak snésti,</p>

  <p>dech vyšel, který pozornost mou vznítil,</p>

  <p>&nbsp;</p>

  <p>Řka: „Než nabudeš zraku na mne jesti,</p>

  <p>když ztrávil jsem jej, aby za náhradu</p>

  <p>můj hovor mnohou potěšil tě zvěstí.</p>

  <p>&nbsp;</p>

  <p>Nuž odhal duši svou mi do základu,</p>

  <p>kam směřuje; dej tomu výhost zdání,</p>

  <p>žes ztratil zrak, tys zmdlel jen jeho vládu.</p>

  <p>&nbsp;</p>

  <p>Neb, jež tě vede rájem, ona paní</p>

  <p>má v pohledu svém sily plamen žhavý,</p>

  <p>již druhdy Ananias měl v své dlani.“</p>

  <p>&nbsp;</p>

  <p>Já pravil: „Dřív neb pozděj vždy v čas pravý</p>

  <p>mé oči uzdraví, jež byly brány,</p>

  <p>kterými vešla ohněm, jenž mne tráví.</p>

  <p>&nbsp;</p>

  <p>To dobro, jímž dvůr tento požehnaný,</p>

  <p>jest A i O všech písem, láska čítá</p>

  <p>mi hlasitě i tiše z každé strany.“</p>

  <p>&nbsp;</p>

  <p>A tentýž hlas, jimž útěcha mi vlitá,</p>

  <p>pro náhlé zdánlivé mé oslepení,</p>

  <p>zas dále k řeči myšlénky mé splítá.</p>

  <p>&nbsp;</p>

  <p>„Na hustším sítě třeba protřesení,</p>

  <p>on pravil; luk tvůj k takovému cíli</p>

  <p>kdo napjal, třeba dát mi vysvětlení.“</p>

  <p>&nbsp;</p>

  <p>Já: „Filosofické důvody síly</p>

  <p>dost mají s autoritou, jež ztad splývá,</p>

  <p>že láska taká v duši mou se chýlí.</p>

  <p>&nbsp;</p>

  <p>Neb dobro, jak dalece dobrem bývá,</p>

  <p>tak vznítí lásku a vždy stále věčí,</p>

  <p>čím výtečnosti více v sobě skrývá.</p>

  <p>&nbsp;</p>

  <p>Tož k bytosti, jež ostatní tak předčí,</p>

  <p>že dobro každičké mimo ni jsoucí</p>

  <p>jest paprsk světla jejího, vždy s péčí</p>

  <p>&nbsp;</p>

  <p>Se musí obraceti duše vroucí</p>

  <p>všech v lásce, kteří pravdu poznávají,</p>

  <p>na niž spočívá tento důkaz skvoucí.</p>

  <p>&nbsp;</p>

  <p>A s pravdy této hlubokými taji,</p>

  <p>mne seznamuje ten, jenž učí znáti</p>

  <p>mne láska, věčné bytosti jíž plají;</p>

  <p>&nbsp;</p>

  <p>Hlas mistra pravého já slyším vláti,</p>

  <p>jenž o sobě tak pravil ku Mojžíši:</p>

  <p>Svou dobrotu chci tobě ukázati.</p>

  <p>&nbsp;</p>

  <p>I tvoji rtové konečně ji dýší</p>

  <p>hned na počátku zvěsti tvé, nad jiné</p>

  <p>když nebes taj oznámils světa říši.</p>

  <p>&nbsp;</p>

  <p>Po rozumu a slovu božím (plyne</p>

  <p>hlas ke mně), jež se spolu provázejí,</p>

  <p>zřím láska tvoje k boha že se vine.</p>

  <p>&nbsp;</p>

  <p>Zda ale, mluv, se jiné struny chvějí</p>

  <p>v tvém srdci, zjev mi zuby lásky tvojí,</p>

  <p>kterými útroby tvé krvácejí.“</p>

  <p>&nbsp;</p>

  <p>Mně neostalo skryto ve závoji,</p>

  <p>co orel Krista chtěl a v jaké svody,</p>

  <p>já poznal, obrátit chce zpověď moji.</p>

  <p>&nbsp;</p>

  <p>I pravím: „Všecky tyto kruté hlody,</p>

  <p>jež mohou srdce k bohu obrátiti,</p>

  <p>v mé lásce vroucí nabývají shody.</p>

  <p>&nbsp;</p>

  <p>Neb světa jsoucnost, pak i moje žití,</p>

  <p>smrt, kterou trpěl on, bych živ byl dále,</p>

  <p>a naděj, kterou jak já každý cítí,</p>

  <p>&nbsp;</p>

  <p>A živé poznání to neustálé,</p>

  <p>ty odtrhly mne klamné lásky moři,</p>

  <p>břeh lásky zjevily mi dokonalé.</p>

  <p>&nbsp;</p>

  <p>A pro listy, jímiž sad stkví se v zoři</p>

  <p>věčného zahradníka, též jsem vzňatý</p>

  <p>dle dobra, které z něho jim se noří.“</p>

  <p>&nbsp;</p>

  <p>Co mlčel jsem jak ustrnutím jatý,</p>

  <p>zpěv sladký nebem zněl, a moje paní</p>

  <p>též pěla s nimi: Svatý, Svatý, Svatý!</p>

  <p>&nbsp;</p>

  <p>Jak ostré světlo probouzí ze spaní,</p>

  <p>tož zrakem ducha, jenž se vrací zpátky,</p>

  <p>jej láká ke kůži od kůže plání,</p>

  <p>&nbsp;</p>

  <p>A vzbuzený se leká na čas krátký,</p>

  <p>tak nezvyklé mu náhlé procitnutí,</p>

  <p>až rozum posilní soud jeho vratký:</p>

  <p>&nbsp;</p>

  <p>Tak světlem očí svých, jichž zaplanutí</p>

  <p>se leskne dál než na tisíc mil, vzala</p>

  <p>mým zrakům Bice všecko ochrnutí.</p>

  <p>&nbsp;</p>

  <p>Má zřítelnice víc než jindy vzplála</p>

  <p>a tázal jsem se jako podivený,</p>

  <p>co za hvězdu to, jež tu čtvrtá plála.</p>

  <p>&nbsp;</p>

  <p>Má paní: „V těchto svitech zakotvený</p>

  <p>duch první a tam nad svým tvůrcem plesá,</p>

  <p>on první silou kdys byl vytvořený.“</p>

  <p>&nbsp;</p>

  <p>A jako lupen zprvu špičkou klesá,</p>

  <p>jak vítr zavane, a pak se zdvihá</p>

  <p>svou vlastní silou k povzletu se vznesa:</p>

  <p>&nbsp;</p>

  <p>Já činil, úžasu mne jala tíha</p>

  <p>co mluvila, pak zmužil jsem se ale,</p>

  <p>bych touhy sprostil se, která mne zžihá.</p>

  <p>&nbsp;</p>

  <p>A začal jsem: „Ó jablko, jež zralé</p>

  <p>jsi stvořeno, ach otče, jemuž bývá</p>

  <p>i každá žena dceř i snacha stále,</p>

  <p>&nbsp;</p>

  <p>Seč jsem v nejhlubší úctě řeč má splývá,</p>

  <p>ó promluv ke mně, ty znáš vůli moji,</p>

  <p>již, abych juž tě slyšel, slovo skrývá.“</p>

  <p>&nbsp;</p>

  <p>Jak zvěř se pohne pod pokrývkou svojí,</p>

  <p>že pohyb její vnitřní pudy zradí,</p>

  <p>neb roucha záhyb dle něho se strojí:</p>

  <p>&nbsp;</p>

  <p>Tak první duše pokrývkou svou vnadí</p>

  <p>mne na odpověď, tak se pozachvěla,</p>

  <p>jak ochotně mi odvět dáti pádí.</p>

  <p>&nbsp;</p>

  <p>„Než bys mi vůli svoji řekl, děla,</p>

  <p>juž znám tvé přání a to líp než jiné</p>

  <p>snad věci, jinak zřejmé tobě zcela;</p>

  <p>&nbsp;</p>

  <p>Neb zrcadlo mi pravé, čisté kyne,</p>

  <p>v kterém se vše odráží čistě v ladu,</p>

  <p>však ono v ničem. Jaký čas juž plyne,</p>

  <p>&nbsp;</p>

  <p>Chceš zvěděti, co do sličného sadu</p>

  <p>bůh postavil mne tam, kde k vystoupení</p>

  <p>jsi této slyšel přípravu a radu?</p>

  <p>&nbsp;</p>

  <p>Jak dlouho byl mým očím k potěšení</p>

  <p>a jaký hněvu důvod byl as pravý,</p>

  <p>ký jazyk stvořil jsem si k hovoření,</p>

  <p>&nbsp;</p>

  <p>Ó synu, věz, že jedl jsem, on praví,</p>

  <p>se stromu, samo nebylo tak hříchem,</p>

  <p>spíš neposlušnost a vzdor pohrdavý.</p>

  <p>&nbsp;</p>

  <p>Kde Virgil zavolán tvou paní v tichém</p>

  <p>žil dolu, dvakrát dva tisíce roků</p>

  <p>a tři sta dva jsem trávil touhou, vzdychem.</p>

  <p>&nbsp;</p>

  <p>A slunce zřel jsem dráhou jeho kroku</p>

  <p>let děvet set a třicet v hvězdách pláti</p>

  <p>co na zemi jsem žil po Evy boku.</p>

  <p>&nbsp;</p>

  <p>Má řeč vymřela zcela nežli hnáti</p>

  <p>se začli k dílu, bez konce jež bylo,</p>

  <p>ti Nimrodovi národové klatí.</p>

  <p>&nbsp;</p>

  <p>Neb z rozumu co jen kdy působilo,</p>

  <p>vždy, jelikož se mění vůle lidí</p>

  <p>dle vůle boží, též se proměnilo.</p>

  <p>&nbsp;</p>

  <p>Řeč lidská vždy dle přírody se řídí,</p>

  <p>leč zdali tak či jinak přenechává</p>

  <p>vám příroda, jak vám se to líp vidí.</p>

  <p>&nbsp;</p>

  <p>Než pojala mne pekel tůně tmavá</p>

  <p>El dobro nejvyšší se nazývalo,</p>

  <p>zkad plane radost, jež mne obetkává.</p>

  <p>&nbsp;</p>

  <p>Pak slulo Eli, což se právem stalo,</p>

  <p>neb lidské zvuky jsou jak listí snětí,</p>

  <p>jež vadne, mizí, aby jiné vzplálo.</p>

  <p>&nbsp;</p>

  <p>Na hoře, z vln již nejvýš viděls čněti,</p>

  <p>jsem v žití čistém, tak i poskvrněném</p>

  <p>jen pouze hodin sedm mohl dleti</p>

  <p>&nbsp;</p>

  <p>co slunce hasne v běhu vyměřeném.</p>
</body>
</html>
