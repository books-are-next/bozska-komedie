<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv šestý</h3>

  <p>Co Konstantin let orla, svého zvrátil,</p>

  <p>že proti nebi spěl, za nimž on pílil,&nbsp;</p>

  <p>jda za dědem, jenž Lavinii schvátil:</p>

  <p>&nbsp;</p>

  <p>Pták Zéva na kraj Evropy se schýlil</p>

  <p>a vydržel tam dvě stě let a déle,</p>

  <p>hor soused, z kterých nejprve v svět cílil.</p>

  <p>&nbsp;</p>

  <p>Pod stínem svatých křídel svojich bděle</p>

  <p>svět řídil celý, z ruky v ruku vlády</p>

  <p>až uzdu moje ruka chytla směle.</p>

  <p>&nbsp;</p>

  <p>Jsem Justinian, císař byl jsem, rady</p>

  <p>Pralásky pamětliv z našeho práva</p>

  <p>jsem vyňal přílišnosti a vše vady.</p>

  <p>&nbsp;</p>

  <p>Než na to dílo pomýšlela hlava,</p>

  <p>já věřil v jednu přirozenost Krista</p>

  <p>a víra tato zdála se mi pravá.</p>

  <p>&nbsp;</p>

  <p>Leč Agapetus, duše vírou čistá,</p>

  <p>a vrchni pastýř ved mne k pravdě zase,</p>

  <p>mne obrátila jeho slova jistá.</p>

  <p>&nbsp;</p>

  <p>Já věřil mu, co znělo v jeho hlase,</p>

  <p>teď jasně vidím, jak ty v každém sporu</p>

  <p>i klam i pravdo rozeznáváš v jase.</p>

  <p>&nbsp;</p>

  <p>Když kráčel jsem tak podle církve vzoru,</p>

  <p>Bůh ráčil k velkému mne nadchnout dílu,</p>

  <p>já celý vzdal se jemu beze vzdoru.</p>

  <p>&nbsp;</p>

  <p>Já Belisaru svěřil vojska sílu,</p>

  <p>a nebes roka tak jej provázela,</p>

  <p>že klidný být jsem nebyl na omylu.</p>

  <p>&nbsp;</p>

  <p>Na otázku tvou odpověď má měla</p>

  <p>zde připojit se, ale obsah její</p>

  <p>mne nutí, aby dále řeč má zněla,</p>

  <p>&nbsp;</p>

  <p>Bys věděl, jakým právem smělci chtějí</p>

  <p>se protiviti znaku posvátnému,</p>

  <p>když zmocňují se ho, neb v boj s ním spěji.</p>

  <p>&nbsp;</p>

  <p>Svou ctností stal se vzácným světu všemu,</p>

  <p>to zříš, od smrti Pallada ve mžiku,</p>

  <p>kdy umíraje panství své dal jemu.</p>

  <p>&nbsp;</p>

  <p>Pak v Albě víc než tři sta let měl v zvyku</p>

  <p>se zahnízditi až k onomu času,</p>

  <p>když proti třem vzplál boj tří zápasníků.</p>

  <p>&nbsp;</p>

  <p>Těm, Sabinek co uloupili krásu,</p>

  <p>čím byl, ty víš, až k Lukrecie bolu</p>

  <p>zmoh sedmi králi kol vše ve zápasu.</p>

  <p>&nbsp;</p>

  <p>Víš, jak se octnul mocí na vrcholu,</p>

  <p>zbil Pyrrha a Brennem a skrz boje vřavy</p>

  <p>i proti králům tuhou prošel školu.</p>

  <p>&nbsp;</p>

  <p>Tu Quinctius, dle zanedbané hlavy</p>

  <p>jenž zván, s Fabii Torquatus a smělí</p>

  <p>též Deciové, jež ctím, došli slávy.</p>

  <p>&nbsp;</p>

  <p>Pak Arabů pych skrotil zdivočelý,</p>

  <p>jenž přihrnuli se za Hanibalem</p>

  <p>přes Alpy, Pád kde zdroj má rozkypělý.</p>

  <p>&nbsp;</p>

  <p>S nim Pompejus ve vítězení stálém</p>

  <p>i Scipio spěl mladý, až to horu,</p>

  <p>kdes narozen ty, naplnilo žalem.</p>

  <p>&nbsp;</p>

  <p>V čas, v kterém nebe světa po obzoru</p>

  <p>dle svého spůsobu slast síti chtělo,</p>

  <p>vzal z vůle Říma Cesar jej bez sporu.</p>

  <p>&nbsp;</p>

  <p>Od Vara k Rýnu co se pod nim dělo,</p>

  <p>zřel Isar s Erou, zřely vlny Seiny</p>

  <p>i každý dol, jímž vodstvo Rhóny spělo.</p>

  <p>&nbsp;</p>

  <p>Pak v divý let se pustil od Raveny,</p>

  <p>přes Rubikon se takým letem řítil,</p>

  <p>že řeč i péro jsou zde beze ceny.</p>

  <p>&nbsp;</p>

  <p>Do Španělska se potom v běh rozlítil,</p>

  <p>spěl k Durazzu, zvítězil u Farsalu,</p>

  <p>až horký Nil sám nad tím bolest cítil.</p>

  <p>&nbsp;</p>

  <p>Zřel Simois s Antandrem v pouště palu,</p>

  <p>zkad vzlét, i místo, Hektor kde spočívá</p>

  <p>a k Ptolomea škodě vzlét a žalu.</p>

  <p>&nbsp;</p>

  <p>Ku Jubovi jej bleskem mysl chtivá</p>

  <p>dál hnala, pak se vrhnul ku západu,</p>

  <p>kde slyšel Pompea jak tuba zpívá.</p>

  <p>&nbsp;</p>

  <p>Co činil ten, jenž převzal po něm vládu,</p>

  <p>Cassius Brutem proto v pekle vyjí,</p>

  <p>a Modena s Perugií vede vádu.</p>

  <p>&nbsp;</p>

  <p>A proto nářky Kleopatry nyji,</p>

  <p>jež před ním prchající na útěku</p>

  <p>tak náhlou smrt si ostrojila zmijí.</p>

  <p>&nbsp;</p>

  <p>K rudému moři hnal se v boje vzteku,</p>

  <p>až světu mír dal taký, že chrám Jana</p>

  <p>byl uzavřený přec po bouři věků.</p>

  <p>&nbsp;</p>

  <p>Co znamení, jímž k řeči duše hnána,</p>

  <p>pak později a dříve udělalo</p>

  <p>v té říši zemské, jež v něm zřela pána,</p>

  <p>&nbsp;</p>

  <p>To malé se a nepatrné zdálo,</p>

  <p>když jasným okem zříš a jasným citem,</p>

  <p>co rámě třetího je vládce jalo.</p>

  <p>&nbsp;</p>

  <p>Neb spravedlnost, jejíž dýšu kmitem,</p>

  <p>ta v roce jeho dopřála mu slávu,</p>

  <p>vše pomstít, co v ní vřelo v hněvu lítém.</p>

  <p>&nbsp;</p>

  <p>Teď podiv se, mou poslouchaje zprávu!</p>

  <p>Neb znamení to Tita ve průvodu</p>

  <p>šlo pomstit dávný hřích ve vojska davu.</p>

  <p>&nbsp;</p>

  <p>A církev když pak svíjela se v hlodu,</p>

  <p>jejž Longobardský zub jí krutě zadal,</p>

  <p>tu Karel Velký zahnal každou škodu.</p>

  <p>&nbsp;</p>

  <p>Teď jesti čas, bys o těch sond svůj spřádal,</p>

  <p>jejichž hříchu před tím jsem se zmínil,</p>

  <p>i o přívalu zla, jenž z něho padal.</p>

  <p>&nbsp;</p>

  <p>Ten liliemi žlutými kříž stínil,</p>

  <p>a tomu kříž má symbolem zas býti</p>

  <p>jen strany jeho. – Kdo zlo větší činil?</p>

  <p>&nbsp;</p>

  <p>Pro rejdy svoje hleďte vyvoliti</p>

  <p>si Ghibellini jiný znak, jeť v zlobě</p>

  <p>kdo od práva jej touží odděliti.</p>

  <p>&nbsp;</p>

  <p>A nový Karel nedovolí sobě</p>

  <p>jej skácet Guelfy, bát se bude drápů,</p>

  <p>jenž větším lvům srst pocuchaly v mdlobě.</p>

  <p>&nbsp;</p>

  <p>Pro otců hřích juž často na útrapu</p>

  <p>vydány děti; a Bůh za lilie</p>

  <p>že změnil by svůj znak, věř, těžce chápu.</p>

  <p>&nbsp;</p>

  <p>Na malé této hvězdě v jasu žije</p>

  <p>tlum dobrých duchů, pro dobro co žili,</p>

  <p>cti věnec se slávou i smrt jim vije.</p>

  <p>&nbsp;</p>

  <p>Když v pobloudění jejich snaha chýlí</p>

  <p>se jinam, poznáš, kterak mnohem méně</p>

  <p>zář lásky pravé v srdce jejich cílí.</p>

  <p>&nbsp;</p>

  <p>A zásluhu zde srovnat ku odměně,</p>

  <p>to samo část radosti naši dělá,</p>

  <p>když zříme v pravé jak je známá ceně.</p>

  <p>&nbsp;</p>

  <p>A spravedností živou naše smělá</p>

  <p>je touha mírněna v té míře, v muky</p>

  <p>že hříchu nemůž klesnout rozechvělá.</p>

  <p>&nbsp;</p>

  <p>Zpěv sladce zvučí, když je mnohozvuký,</p>

  <p>tak rovněž pojí žiti stupně různé</p>

  <p>se v těchto kruzích sladké na souzvuky.</p>

  <p>&nbsp;</p>

  <p>Roméa světlo plá v té perli luzné,</p>

  <p>kterého čin tak veliký a skvělý</p>

  <p>na světě došel odměny tak hrůzné.</p>

  <p>&nbsp;</p>

  <p>Však Provencalům, věř, se toho zželi,</p>

  <p>těm sokům jeho; špatně jedná, který</p>

  <p>čin dobrý jiných bere v škoda smělý.</p>

  <p>&nbsp;</p>

  <p>Měl Raimund Berlinghier čtyry dcery,</p>

  <p>a všecky královny, zač Roméovi</p>

  <p>měl děkovat, jenž neznám, poutník šerý</p>

  <p>&nbsp;</p>

  <p>To způsobil; on falešnými slovy</p>

  <p>jat účty chtěl, a ctný moh ukázati</p>

  <p>na deset, pět a sedm tyranovi.</p>

  <p>&nbsp;</p>

  <p>A chudý v stáří dál se musil bráti.</p>

  <p>Byť v srdce zřel mu svět, jež nevděk pálil,</p>

  <p>když po kuse chleb musil vyžebrati,</p>

  <p>&nbsp;</p>

  <p>Ač chválí jej, věř, více by jej chválil.</p>
</body>
</html>
