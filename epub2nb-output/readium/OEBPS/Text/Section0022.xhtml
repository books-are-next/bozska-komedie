<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv osmnáctý</h3>

  <p>Jest místo v pekle, Malebolge sluje,</p>

  <p>jest barvy železné, ze skály holé</p>

  <p>jak celý ten kruh, jenž je ovinuje.</p>

  <p>&nbsp;</p>

  <p>A právě v středu toho zlého pole</p>

  <p>tam zívá studna hluboká a šírá,</p>

  <p>jak zařízena, popíšu víc dole.</p>

  <p>&nbsp;</p>

  <p>A prostor kruhu, který oko zírá,</p>

  <p>tož mezi studnou, břehem tvrdé skály,</p>

  <p>dno v deset polí rozdělené svírá.</p>

  <p>&nbsp;</p>

  <p>Jak příkopy, by ochránily valy,</p>

  <p>se víc a více množí přede hrady,</p>

  <p>tak místo, kde jsou, patrní je z dáli;</p>

  <p>&nbsp;</p>

  <p>Týž obraz tvořila ta pole tady.</p>

  <p>A jak u zámků od jich prahů rojí</p>

  <p>se k zevnějšímu břehu můstky všady:</p>

  <p>&nbsp;</p>

  <p>Tak od skal paty srázy kolmé stojí</p>

  <p>a příkopy a pole protínají</p>

  <p>až k studni, která končí je a pojí.</p>

  <p>&nbsp;</p>

  <p>Se hřbetu Geryona na tom kraji</p>

  <p>jsme octli se; jde v levo básník, za ním</p>

  <p>hned v jeho stopy kroky mé se dají.</p>

  <p>&nbsp;</p>

  <p>Pláč nových muk zněl s nových katů láním,</p>

  <p>na pravo mistra krok jak doprovází,</p>

  <p>tím první sluj se ozývala lkáním.</p>

  <p>&nbsp;</p>

  <p>Zde na dně hříšníci kol byli nazí,</p>

  <p>s té strany šli k nám proti obličeji,</p>

  <p>a s oné s námi rychlej' pod touž hrází.</p>

  <p>&nbsp;</p>

  <p>Jak Římané to mají v obyčeji</p>

  <p>pro velké davy v jubilejním roku</p>

  <p>na mostě, by lid přešel, obracejí</p>

  <p>&nbsp;</p>

  <p>Ti čelo k hradu a jdou v plném toku</p>

  <p>k svatému Petru, kdežto z druhé strany</p>

  <p>jdou druzí směrem k hoře v svorném kroku:</p>

  <p>&nbsp;</p>

  <p>Po obou stranách černé přes balvany</p>

  <p>jsem rohaté zřel ďábly, s bičem stáli,</p>

  <p>ze zadu na ně kruté dštili rány.</p>

  <p>&nbsp;</p>

  <p>Ach, na ramena jak hned nohy brali</p>

  <p>při první ráně, tak že ani věru</p>

  <p>na druhou aneb třetí nečekali!</p>

  <p>&nbsp;</p>

  <p>A jak jsem šel, mé oči padly v šeru</p>

  <p>na jednoho, a hned jsem pravil k sobě:</p>

  <p>„Znám tebe již, a v potaz paměť beru.</p>

  <p>&nbsp;</p>

  <p>I upírám naň svoje oči obě,</p>

  <p>muj vudce zastavil se, svoluje mi,</p>

  <p>že trochu zpátky jít moh' jsem v té době.</p>

  <p>&nbsp;</p>

  <p>Ten bičovaný mnil, že skryje se mi,</p>

  <p>když sklopí tvář, však pomohlo to málo.</p>

  <p>Já děl: „Ó ty, jenž klopíš oči k zemi,</p>

  <p>&nbsp;</p>

  <p>Když tahů tvých mne písmo nesklamalo,</p>

  <p>ty's Caccianimico, leč v tuto nouzi,</p>

  <p>v ten ostrý louh, ó pověz, co tě slalo?"</p>

  <p>&nbsp;</p>

  <p>On: „Bych se přiznal, duše má se vzpouzí,</p>

  <p>však nutí mne řeč tvoje příliš jasná,</p>

  <p>jež vzpomínku na starý svět mi vzbouzí.</p>

  <p>&nbsp;</p>

  <p>Věz, já jsem onen, jímž Ghisola krásná</p>

  <p>se podrobila Marchesově vůli,</p>

  <p>ať jak chce hnusná zvěst dí mnohohlasná.</p>

  <p>&nbsp;</p>

  <p>Sám z Boloňských jsem nepřišel v ty žuly,</p>

  <p>jich mnohem víc zde naříká týmž stenem,</p>

  <p>než co si říkat sipa navyknuli,</p>

  <p>&nbsp;</p>

  <p>Tam mezi břehy Saveny a Renem;</p>

  <p>a chceš-li svědectví neb doklad míti,</p>

  <p>na lakotnou hruď pomni, jež nám věnem."</p>

  <p>&nbsp;</p>

  <p>A co tak mluvil, bičem jal se bíti</p>

  <p>jej ďábel řka: „Ty darebo, zde ženy</p>

  <p>si za peníze nelze opatřiti!"</p>

  <p>&nbsp;</p>

  <p>Svůj průvod dostihl jsem zamyšlený,</p>

  <p>pak málo kroky v neveliké chvíli</p>

  <p>jsme přišli k srázu, jenž čněl nakloněný.</p>

  <p>&nbsp;</p>

  <p>Dost snadně na tento jsme vystoupili,</p>

  <p>na sklonu jeho, více k pravé straně,</p>

  <p>s tím věčným kruhem jsme se rozloučili.</p>

  <p>&nbsp;</p>

  <p>Když tam jsme došli, kde podoben bráně</p>

  <p>se pne, by štvaným průchod skytnul dolů,</p>

  <p>děl vůdce můj: „Teď postůj, povztyč skráně,</p>

  <p>&nbsp;</p>

  <p>Bys v tvář moh' zřít těm narozeným v bolu,</p>

  <p>jichž obličej jsi nemoh' rozeznati,</p>

  <p>neb spěli toutéž cestou s námi spolu."</p>

  <p>&nbsp;</p>

  <p>Od mostu starého jsem zřel se bráti</p>

  <p>dav, proti nám jenž s druhé strany pílil,</p>

  <p>jej neustali ďábli biči hnáti.</p>

  <p>&nbsp;</p>

  <p>Bez otázky se mistr ke mně schýlil:</p>

  <p>„Viz toho velikána, jenž se blíží,</p>

  <p>hleď, zdali jednu slzu bolu vylil.</p>

  <p>&nbsp;</p>

  <p>Jak posud zrakem krále na vše shlíží!</p>

  <p>To Jason, jenž vzal lstí i statečností</p>

  <p>Kolchickým zlaté rouno bez obtíží.</p>

  <p>&nbsp;</p>

  <p>Přes ostrov Lemnos spěchal s horlivostí,</p>

  <p>kde ženy zpité vášní zdivočelou</p>

  <p>vše povraždily muže v ukrutnosti.</p>

  <p>&nbsp;</p>

  <p>Zde posuňky a krásnou řečí milou</p>

  <p>on Hypsipylu sklamal, která dříve</p>

  <p>vše druhé oklamala vtipu silou.</p>

  <p>&nbsp;</p>

  <p>Ji těhotnou ve zoufalosti divé</p>

  <p>pak zanechal, tak tuto vinu pyká;</p>

  <p>za Medeu též pyká sliby lživé.</p>

  <p>&nbsp;</p>

  <p>Kdo jak on svádí, s ním v kruh tento vniká;</p>

  <p>to stačí vědět o tom prvním luhu</p>

  <p>i o těch, které v sobě rve a smýká.</p>

  <p>&nbsp;</p>

  <p>Zde na úzkém jsme stavili se pruhu,</p>

  <p>kde s druhým náspem kříží se a pojí</p>

  <p>a z něho tvoří sloup jiného kruhu.</p>

  <p>&nbsp;</p>

  <p>Lid odsud zřeli jsme, jak v těsném roji</p>

  <p>lká v druhé sluji, tlamou svou jak funí,</p>

  <p>a sám své tělo tluče dlaní svojí.</p>

  <p>&nbsp;</p>

  <p>Kryt hustou plísní byl břeh na té tůni,</p>

  <p>ta plíseň sázela se parou z dola,</p>

  <p>zlá očím barvou a zlá nosu vůní.</p>

  <p>&nbsp;</p>

  <p>Dno hluboké je tak, že ani zpola</p>

  <p>zrak nestihne je, jen když s hřbetu těká.</p>

  <p>kde kolmo dolů spadá skála holá.</p>

  <p>&nbsp;</p>

  <p>Tam došli jsme a duše má se leká,</p>

  <p>když zřel jsem v bahně toho lidu stáda,</p>

  <p>jež, zdá se, z lidských záchodů že stéká.</p>

  <p>&nbsp;</p>

  <p>A co mé oko tímto kruhem bádá,</p>

  <p>zřím jednoho s tak těžkou lejnem hlavou,</p>

  <p>že těžko se, zda laik či kněz je, hádá.</p>

  <p>&nbsp;</p>

  <p>Ten na mne křik': „Proč s tváří nedočkavou</p>

  <p>zříš na mne víc než na mé druhy v blátě?"</p>

  <p>„Mé vzpomínání jde-li cestou pravou,"</p>

  <p>&nbsp;</p>

  <p>Já k němu: „S vlasem suchým zřel jsem já tě,</p>

  <p>ty z Lukky jsi Alex Interminei</p>

  <p>a proto víc než na jiné zřím na tě."</p>

  <p>&nbsp;</p>

  <p>V leb on se začal bít a divočeji</p>

  <p>řval: „Hnusné pochlebenství mne sem svedlo,</p>

  <p>v němž neumdlévat, měl jsem v obyčeji."</p>

  <p>&nbsp;</p>

  <p>Můj mistr pravil: „Nyní hleď, by zvedlo</p>

  <p>se tvoje oko do popředí dále,</p>

  <p>by lépe tahy obličeje zhledlo,</p>

  <p>&nbsp;</p>

  <p>Té hnusné děvky vlasaté, jež stále</p>

  <p>rve nehty zblácenými špínu těla,</p>

  <p>hned vstává, hned se choulí v běsném žale.</p>

  <p>&nbsp;</p>

  <p>To nevěstka Thais bídná jest a smělá;</p>

  <p>když milec ptal se: Máš mne ve milosti?</p>

  <p>Ó nad vši míru mám tě ráda! děla.</p>

  <p>&nbsp;</p>

  <p>Však oči naše viděly zde dosti!"</p>
</body>
</html>
