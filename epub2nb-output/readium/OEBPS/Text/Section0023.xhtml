<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv devatenáctý</h3>

  <p>Ó kouzelníku Šimone, ó kleté</p>

  <p>ty družstvo! Vy, již Boha věci svaté</p>

  <p>jen dobru zasnoubené kuplujete</p>

  <p>&nbsp;</p>

  <p>Za věci světské stříbrné i zlaté:</p>

  <p>teď čas je, o vás aby trouba zněla,</p>

  <p>neb v třetí sluji místo trestu máte!</p>

  <p>&nbsp;</p>

  <p>K druhému hrobu naše cesta spěla</p>

  <p>až k tomu místu, skála nakloněná</p>

  <p>kde zrovna nad prostředkem hrobu čněla.</p>

  <p>&nbsp;</p>

  <p>Ó božská Moudrosti, jak vyvýšená</p>

  <p>jsi v nebi, zemi, ba i v pekla luhu,</p>

  <p>jak síla tvá jest správně rozdělená!</p>

  <p>&nbsp;</p>

  <p>Já na dně skálu zřel, stěn v každém pruhu,</p>

  <p>děr pln byl její kámen sesinalý,</p>

  <p>vše stejné šířky, všecky formy kruhu.</p>

  <p>&nbsp;</p>

  <p>Ni větší ani menší se mi zdály,</p>

  <p>než ty, jež jsou v mém krásném svatém Janě,</p>

  <p>by křtící kněží na dně jejich stáli.</p>

  <p>&nbsp;</p>

  <p>Před málo lety jednu z nich já maně,</p>

  <p>když dítě dusilo se, rozbil smělý,</p>

  <p>to svědectví buď mojí ku obraně.</p>

  <p>&nbsp;</p>

  <p>Všem hříšníkům z děr tady nohy čněly</p>

  <p>a hnáty holé až ku lýtka kraji,</p>

  <p>vše údy ostatní však v skále tkvěly.</p>

  <p>&nbsp;</p>

  <p>Všem chodidla dvě divým žárem plají.</p>

  <p>čímž klouby tak se cukají a točí,</p>

  <p>že lýčí, provaz, všecko přetrhají.</p>

  <p>&nbsp;</p>

  <p>Jak u věci, jež olejem se smočí,</p>

  <p>se plamínek jen na povrchu nese:</p>

  <p>od paty k prstům žár zde zrak můj zočí.</p>

  <p>&nbsp;</p>

  <p>„Kdo, mistře, ten jest, jenž se tamo třese,</p>

  <p>víc zuří než ti, co s ním trpí spolu,</p>

  <p>jej červenější ssaje žár, jak hne se?"</p>

  <p>&nbsp;</p>

  <p>A mistr: „Chceš-li, snesu tebe dolů,</p>

  <p>až tam, kde v hloub se skaliska svah chýlí,</p>

  <p>sám o sobě ti poví i svém bolu."</p>

  <p>&nbsp;</p>

  <p>A já: „Tvé vůle kyn mně stejně milý,</p>

  <p>ty's pán, ty víš, má vůle s tvojí kráčí,</p>

  <p>ty víš, co zamlčím též v každé chvíli."</p>

  <p>&nbsp;</p>

  <p>Ku hrázi čtvrté přišli jsme; tu stáčí</p>

  <p>se směrem v levo pouť má v tichém kroku</p>

  <p>k dnu plnému děr, jež nám sotva stačí.</p>

  <p>&nbsp;</p>

  <p>Můj dobrý mistr nesundal mne s boku,&nbsp;</p>

  <p>dokud mne k díře toho nedopravil,&nbsp;</p>

  <p>jenž nohami tu plakal v slzí toku.</p>

  <p>&nbsp;</p>

  <p>„Kdo jsi, ó duše bídná?“ – Já jsem pravil, –&nbsp;</p>

  <p>– „jak vražený kůl nohama čníš k výši,&nbsp;</p>

  <p>ó můžeš-li, mluv!“ – Já se pozastavil,</p>

  <p>&nbsp;</p>

  <p>A stál jsem jako mnich, jenž zpověď slyší,&nbsp;</p>

  <p>jejž nazpět volá vrah z pol zahrabaný,&nbsp;</p>

  <p>a doufá, tím že smrt svou neuspíší.</p>

  <p>&nbsp;</p>

  <p>„Ty’s tady již?“ On výkřik‘ rozhněvaný,&nbsp;</p>

  <p>„ty’s, Bonifáci, zde již? Čas tvůj není,&nbsp;</p>

  <p>o roků pár jsem věštbou oklamaný.</p>

  <p>&nbsp;</p>

  <p>Tak brzy to tě nasytilo jmění,</p>

  <p>pro které podvodem jsi krásnou paní&nbsp;</p>

  <p>tak směle získav vydal v pohanění?“</p>

  <p>&nbsp;</p>

  <p>Já tvářil se, jak oni, z nenadání&nbsp;</p>

  <p>jimž dána odpověď, jak ku posměchu“</p>

  <p>ji nechápouce stojí ve zdráhání.&nbsp;</p>

  <p>&nbsp;</p>

  <p>Tu pravil Virgil: „Rei mu bez oddechu:&nbsp;</p>

  <p>Ten nejsem, jejž jsi, duše, vítat chtěla!“</p>

  <p>I řek‘ jsem, co mi uloženo v spěchu.&nbsp;</p>

  <p>&nbsp;</p>

  <p>Tu duch své nohy obě zkroutil zcela,&nbsp;</p>

  <p>lkal, plačtivým mně odpovídal hlasem:&nbsp;</p>

  <p>„Nuž rci, co na mně žádá řec tvá smělá?&nbsp;</p>

  <p>&nbsp;</p>

  <p>Když záleží ti zvěděti, kdo já jsem,</p>

  <p>že’s proto vstoupil v skalný důl ten tmavý,&nbsp;</p>

  <p>věz, mne plášť velký kryl před krátkým časem:</p>

  <p>&nbsp;</p>

  <p>Jsa medvědice opravdu syn pravý,&nbsp;</p>

  <p>já cpal, bych medvídky jen zvýšil slávou,&nbsp;</p>

  <p>tam zlato v měch, zde sebe v pytel žhavý.&nbsp;</p>

  <p>&nbsp;</p>

  <p>Mí předchůdcové zde pod mojí hlavou&nbsp;</p>

  <p>se kryjí spěchováni v této skále,&nbsp;</p>

  <p>též zprznili se simonií žravou.&nbsp;</p>

  <p>&nbsp;</p>

  <p>Tam rovněž spadnu, soudruh v jejich žale,&nbsp;</p>

  <p>až přijde ten, na nějž jsem hádal v tobě,&nbsp;</p>

  <p>když zeptal jsem se tebe nenadále.&nbsp;</p>

  <p>&nbsp;</p>

  <p>Však nebude v tak dlouhé lkát zde době,&nbsp;</p>

  <p>co já tu vražen hlavou dolů hynu,&nbsp;</p>

  <p>tak nebude si pálit paty obě,&nbsp;</p>

  <p>&nbsp;</p>

  <p>Neb po něm bez zákona, horších činů&nbsp;</p>

  <p>zde od západu pastýř vyskytne se,&nbsp;</p>

  <p>jej i mne tento skryje ve svém stínu.&nbsp;</p>

  <p>&nbsp;</p>

  <p>To nový Jason, o němž v bibli čte se,</p>

  <p>jak tomu jeho král, tak milostivý&nbsp;</p>

  <p>mu bude, Francie kdo žezlo nese.“ –</p>

  <p>&nbsp;</p>

  <p>Zda příliš tu jsem nebyl odvážlivý,&nbsp;</p>

  <p>já nevím, v odvet když jsem tak se hádal:&nbsp;</p>

  <p>„Aj, rci mi, na mnoho-li zlata chtivý&nbsp;</p>

  <p>&nbsp;</p>

  <p>Byl Spasitel, když v ruce Petra skládal&nbsp;</p>

  <p>své klíče? Jistě k němu se obrátil,&nbsp;</p>

  <p>jen ,Následuj mne!‘ bylo vše, co žádal.&nbsp;</p>

  <p>&nbsp;</p>

  <p>Co Petrovi a apoštolům platil</p>

  <p>před volbou Matěj stříbra nebo zlata&nbsp;</p>

  <p>za místo, které bídný Jidáš ztratil?&nbsp;</p>

  <p>&nbsp;</p>

  <p>Nuž dobře se ti děje, duše klatá,</p>

  <p>jen hříšně vyzískaný groš hleď skryti,</p>

  <p>jímž proti Karlu tak jsi byla vzňata!</p>

  <p>&nbsp;</p>

  <p>A by mi nemusila v cestě býti</p>

  <p>k nejvyšším klíčům úcta svrchovaná.</p>

  <p>jež druhdy nosil's ve veselém žití:</p>

  <p>&nbsp;</p>

  <p>Víc hřímala by řeč má rozhněvaná,</p>

  <p>neb vaše lakota svět celý kalí,</p>

  <p>zlo zvýšeno jest a ctnost pošlapaná.</p>

  <p>&nbsp;</p>

  <p>Vás pastýře měl v mysli Jan, když v dáli</p>

  <p>zřel onu, která sedí nad vodami</p>

  <p>a nevěstka se všemi líhá králi;</p>

  <p>&nbsp;</p>

  <p>Jež narozena sedmi se hlavami,</p>

  <p>jež rohy, počtem deset, měla vzpjaté,</p>

  <p>choť její dokud žitím ctným byl známý.</p>

  <p>&nbsp;</p>

  <p>Váš Bůh jsou věci stříbrné a zlaté,</p>

  <p>vy, pohani, to jiný rozdíl není,</p>

  <p>ti jednoho, vy na sta bohů máte.</p>

  <p>&nbsp;</p>

  <p>Ó Konstantine, ne tvé obrácení,</p>

  <p>však dar tvůj jakému zlu matkou býval,</p>

  <p>jímž tebou přišel poprv papež k jmění;" -</p>

  <p>&nbsp;</p>

  <p>A mezi tím, co tak jsem jemu zpíval,</p>

  <p>on chodidly tlouk', mrskal vzhůru jimi,</p>

  <p>buď svědomí, buď vztek mu duši zrýval.</p>

  <p>&nbsp;</p>

  <p>Můj vůdce spokojen byl, skojenými</p>

  <p>rty naslouchal a tuším, všecko schválil,</p>

  <p>co pronesl jsem slovy pravdivými.</p>

  <p>&nbsp;</p>

  <p>Pak pažemi mne chyť, svým tělem halil,</p>

  <p>mne na svých ňadrech držel v rovnováze,</p>

  <p>a cestou, kterou přišel, pak se vzdálil.</p>

  <p>&nbsp;</p>

  <p>Mne tiskna k sobě nes' mne bez nesnáze,</p>

  <p>až dospěl strmé stěny ku vrcholu,</p>

  <p>jež tvoří k páté přechod z čtvrté hráze.</p>

  <p>&nbsp;</p>

  <p>Zde složil milé břímě mile dolů,</p>

  <p>ač tak byl příkrý kolmý svah té skály,</p>

  <p>že kozám byl by těžkou stezkou; spolu</p>

  <p>&nbsp;</p>

  <p>Nám údol jiný zjevil se pak v dáli.</p>
</body>
</html>
