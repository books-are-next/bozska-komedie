<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_4">Zpěv třetí</h3>

  <p>Ač náhlý útěk rozptýlil je v bázni,</p>

  <p>že krajinou kol spěli obráceni</p>

  <p>ku vrchu, kde nás tříbí rozum v kázni,</p>

  <p>&nbsp;</p>

  <p>Přec šel jsem v sladkém k vůdci přitulení.</p>

  <p>Jak bez něho bych k cíli došel v mdlobě?</p>

  <p>Kdo na horu by ved’ mne? V zamyšlení</p>

  <p>&nbsp;</p>

  <p>Můj vůdce výčitky snad činil sobě.</p>

  <p>Ó svědomí tak ctné a popudlivé,</p>

  <p>jak malá chyba trpký hlod je tobě!</p>

  <p>&nbsp;</p>

  <p>Když zanechal své pospíchání divé,</p>

  <p>jež slušnost ve všem bere všemu tvoru,</p>

  <p>můj duch zas rozpjal, jenž byl stísněn dříve,</p>

  <p>&nbsp;</p>

  <p>Svou touhu bez hrází; na onu horu</p>

  <p>hned obrátil jsem obličej k té stráni,</p>

  <p>jež z moře nejvýš čněla ku obzoru.</p>

  <p>&nbsp;</p>

  <p>A slunce vzadu v rudém rozhárání</p>

  <p>to lámalo se mojí na postavě,</p>

  <p>neb ta překážkou byla jeho plání.</p>

  <p>&nbsp;</p>

  <p>Já stranou obrátil se, ve obavě</p>

  <p>že opuštěn jsem, nebo zřel jsem kolem</p>

  <p>před sebou pouze v stínu půdu tmavě.</p>

  <p>&nbsp;</p>

  <p>Má Útěcha: „Proč nedůvěry bolem</p>

  <p>se chvíš,“ děl, ke mně obrátiv se zcela,</p>

  <p>„že nejdu s tebou, mníš snad, tímto polem?</p>

  <p>&nbsp;</p>

  <p>Kde v hrobě tělo mé, zem již se ztměla,</p>

  <p>to tělo, jímž jsem dělával stín v žití,</p>

  <p>z Brindisi vzato, Neapol má skvělá.</p>

  <p>&nbsp;</p>

  <p>Když nevidíš zem stínem mým se tmíti,</p>

  <p>víc nediv se, jak nedivíš se, v dáli</p>

  <p>že nebe nemůž’ druhé zacloniti.</p>

  <p>&nbsp;</p>

  <p>Že zebe mráz, že duše vedro pálí,</p>

  <p>a bolesti, jest úkon oné Síly,</p>

  <p>jež, jak to dělá, nám se neodhalí.</p>

  <p>&nbsp;</p>

  <p>Kdo myslí, že náš rozum zotročilý</p>

  <p>můž’ v třech Osobách jediné Bytnosti</p>

  <p>vystihnout dráhu valnou, ten se mýlí.</p>

  <p>&nbsp;</p>

  <p>Na pouhém že jest, měj zde, lidstvo, dosti!</p>

  <p>Neb nemusila Marie být matkou,</p>

  <p>vše svou kdybyste stihli mohutností.</p>

  <p>&nbsp;</p>

  <p>Plát viděli jste mnohé touhou vratkou</p>

  <p>a bez ovoce, kteří trpí za to,</p>

  <p>co utrpení jest jim věčnou látkou,</p>

  <p>&nbsp;</p>

  <p>Jak Aristoteles a jako Plato</p>

  <p>a jiní mnozí.“ A zde sklonil skráně;</p>

  <p>víc neřek’, čelo chmurou bolu spjato.</p>

  <p>&nbsp;</p>

  <p>A zatím dospěli jsme k patě stráně,</p>

  <p>kde svahy tak jsou příkře nakloněné,</p>

  <p>že darmo krok by pospíšil si na ně,</p>

  <p>&nbsp;</p>

  <p>Že skály divoké a nakupené,</p>

  <p>jež z Turbie k Lerici stíny lejí,</p>

  <p>by schody byly volné, nestísněné.</p>

  <p>&nbsp;</p>

  <p>— „Kdo věděl teď by, kam as uklánějí</p>

  <p>se svahy hory,“ děl můj mistr stana,</p>

  <p>„by bez křídel moh’ dospět na vrch její?“ —</p>

  <p>&nbsp;</p>

  <p>Co skloněn zrak měl k zemi touhou plana</p>

  <p>tu cestu vyzkoumat, co já též slídil</p>

  <p>po skále vzhůru, levá kde je strana,</p>

  <p>&nbsp;</p>

  <p>Dav nových duší zřeli jsme, jak řídil</p>

  <p>k nám cestu svou, leč v tak pomalém kroku,</p>

  <p>že poznat, jde-li, darmo zrak se pídil.</p>

  <p>&nbsp;</p>

  <p>Děl mistr: „By se zvedlo, poruč oku!</p>

  <p>Viz, tu nám někdo může býti radou,</p>

  <p>když sám jí nevíš.“ — Potom po mém boku</p>

  <p>&nbsp;</p>

  <p>Jda pohleď na mne: „Viz jak dlouhou řadou</p>

  <p>jdou pomalu; tam pojďme, synu sladký,</p>

  <p>svou naděj vzmuž a těš se její vnadou!“</p>

  <p>&nbsp;</p>

  <p>Po našich tisíc krocích, řeknu, zpátky</p>

  <p>jsme od té tlupy byli ještě dále,</p>

  <p>co dobrý házeč vrh’ by. O tes hladký</p>

  <p>&nbsp;</p>

  <p>Zřím opřeni jak tulili se k skále</p>

  <p>a mlčeli, jak ten, kdo v poblouzení</p>

  <p>jde, zírá kol a stane nenadále.</p>

  <p>&nbsp;</p>

  <p>„— Po šťastné smrti, ó vy vyvolení,“</p>

  <p>tak začal Virgil, „pro mír k němuž jdete,</p>

  <p>jenž čeká na vás, prosím v roztoužení,</p>

  <p>&nbsp;</p>

  <p>Kde svah se sklání, dobrotivě rcete,</p>

  <p>kde ku slezení příhodné jsou kraje;</p>

  <p>kdo víc ví, ztráta času víc jej hněte.“ —</p>

  <p>&nbsp;</p>

  <p>Tu jako ovčičky, když jdou ze stáje</p>

  <p>teď jedna, dvě, tři, co druhý tlum sklání</p>

  <p>zrak s hubou ku zemi se ostýchaje,</p>

  <p>&nbsp;</p>

  <p>Co dělá jedna, druhé činí za ní,</p>

  <p>když stane, o její se oprou záda,</p>

  <p>tak prostě klidně, proč nevědí ani:</p>

  <p>&nbsp;</p>

  <p>Tak zřel jsem hlavu blaženého stáda,</p>

  <p>jak spěla blíž, ne příliš odhodlaně</p>

  <p>v ctné chůzi, s tváří cudnou, leč jak bádá</p>

  <p>&nbsp;</p>

  <p>A uvidí, že po mé pravé straně</p>

  <p>na zemi světlo přerušeno bylo,</p>

  <p>neb stín můj padal na úbočí stráně:</p>

  <p>&nbsp;</p>

  <p>Tu stála, pár jich zpět se uchýlilo,</p>

  <p>a celé stádo, jež za hlavou spělo,</p>

  <p>proč nevědouc, tak rovněž učinilo.</p>

  <p>&nbsp;</p>

  <p>„— Bez otázky, že ten je lidské tělo,</p>

  <p>chci říci vám, jejž po mém boku zříte,</p>

  <p>tím světlo sluneční se za ním stmělo.</p>

  <p>&nbsp;</p>

  <p>Však nedivte se, hleďte spíš, ať zvíte,</p>

  <p>že nikoli on bez nebeské síly</p>

  <p>ty stráně touží slézti obrovité.“ —</p>

  <p>&nbsp;</p>

  <p>Děl mistr můj, a ti ctní hovořili:</p>

  <p>— „Nuž obraťte se; lze vám s námi jíti.“</p>

  <p>A ruky svrchem směr nám naznačili.</p>

  <p>&nbsp;</p>

  <p>A jeden začal: „Kdokoliv jsi, zříti</p>

  <p>hleď na mne, snad se v chůzi rozpomene</p>

  <p>tvá duše, zda kdys viděla mne v žití.“ —</p>

  <p>&nbsp;</p>

  <p>I upřel jsem naň zraky udivené,</p>

  <p>byl plavý, krásný, šlechetného vzhledu,</p>

  <p>leč jedno obočí měl rozpoltěné.</p>

  <p>&nbsp;</p>

  <p>Když pokorně jsem řek’, že nedovedu</p>

  <p>si vzpomenout, děl: „Viz!“ a v okamžení</p>

  <p>mi ukázal na ránu v ňader středu.</p>

  <p>&nbsp;</p>

  <p>„Jsem Manfred,“ pravil v usmívavém zření,</p>

  <p>„vnuk mocné císařovny Konstancie,</p>

  <p>a prosím, naděj máš-li k navrácení,</p>

  <p>&nbsp;</p>

  <p>K mé krásné dceři jdi, jíž Sicilie</p>

  <p>i Aragonie čest vznikla, směle</p>

  <p>rci pravdu, v které říši duch můj žije.</p>

  <p>&nbsp;</p>

  <p>Dvě rány smrtelné na svojím těle</p>

  <p>jsem obrátil se k Tomu v slzách, v lkání,</p>

  <p>jenž ochotně vždy odpouští a cele.</p>

  <p>&nbsp;</p>

  <p>Mé hříchy byly hrozné, k nesmazání:</p>

  <p>klín věčné lásky však jest pohotovu</p>

  <p>vždy obejmouti, co se k němu sklání.</p>

  <p>&nbsp;</p>

  <p>By pastýř z Cosenzy, jenž na mne k lovu</p>

  <p>byl od Klementa vyštván jmenem kříže,</p>

  <p>to místo byl si přečet’ v božím slovu,</p>

  <p>&nbsp;</p>

  <p>Na konci mostu Beneventa blíže</p>

  <p>mé kosti ležely by v tiši snivé,</p>

  <p>je střežila by skupených skal tíže.</p>

  <p>&nbsp;</p>

  <p>Teď déšť je pere, rvou je větry divé</p>

  <p>po březích Verde, za královstvím, zase</p>

  <p>kam dal je přenést zhasiv svíčky dříve.</p>

  <p>&nbsp;</p>

  <p>Však není zhoubná tak jich kletba, k spáse</p>

  <p>že věčná láska zavřela by cestu,</p>

  <p>květ naděje když trochu zelená se.</p>

  <p>&nbsp;</p>

  <p>Jest pravda, že kdo zemře v Církve trestu,</p>

  <p>nechť třeba ve smrti jej lítost schvátí,</p>

  <p>na skalném srázu cestou k tomu městu</p>

  <p>&nbsp;</p>

  <p>Tam třicetkráte déle musí státi,</p>

  <p>než na světě žil ve svém zatvrzení,</p>

  <p>když modlitba mu soud ten neukrátí.</p>

  <p>&nbsp;</p>

  <p>Víš, jak přispěti k mému potěšení,</p>

  <p>mé dobré Konstancii podej zvěsti,</p>

  <p>jak viděls mne i moje utrpení;</p>

  <p>&nbsp;</p>

  <p>Neb lidská přímluva zde slouží k štěstí.“ —</p>
</body>
</html>
