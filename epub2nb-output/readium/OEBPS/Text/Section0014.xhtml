<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv desátý</h3>

  <p>A úzkou stezkou spěly naše kroky</p>

  <p>kol mezi mukami a města zděmi,</p>

  <p>můj mistr napřed, já za jeho boky. —</p>

  <p>&nbsp;</p>

  <p>„O valná sílo, jež zlých kruhy těmi</p>

  <p>mne, jak chceš, vedeš neúmorná, svěží,</p>

  <p>mluv, ukoj moje přání; směry všemi!</p>

  <p>&nbsp;</p>

  <p>Ten lid, který zde v těchto hrobech leží,</p>

  <p>lze vidět jej? Hle, u všech vyzdvižena</p>

  <p>jsou víka, ale žádný, kdo jich střeží."</p>

  <p>&nbsp;</p>

  <p>On ke mně: „Všecka budou přiražena,</p>

  <p>až z údolí se vrátí Josafatu</p>

  <p>ti všickni s těly, v zem jež uložena.</p>

  <p>&nbsp;</p>

  <p>Po této straně velký hřbitov má tu</p>

  <p>sám Epikur i s velkou školou svojí,</p>

  <p>jenž s tělem učil též i duše ztrátu.</p>

  <p>&nbsp;</p>

  <p>Leč co se tady otázky tkne tvojí,</p>

  <p>máš hned být ukojen v svém přání hravě</p>

  <p>i v tom, jež tvůj ret vyslovit se bojí."</p>

  <p>&nbsp;</p>

  <p>Já: „Dobrý vůdce, že tak ostýchavě</p>

  <p>ti odhaluju srdce, tím se stává,</p>

  <p>bych stručný byl, jak vybíď jsi mne právě."</p>

  <p>&nbsp;</p>

  <p>„— Ó Toskánský, jenž v tato města žhavá</p>

  <p>jsa živ se blížíš v jemné výmluvnosti,</p>

  <p>zde postát dovolí snad tvá pouť tmavá.</p>

  <p>&nbsp;</p>

  <p>Tvé nářečí tě prozrazuje dosti</p>

  <p>jak syna oné ušlechtilé země,</p>

  <p>jíž snad jsem kdys byl k obtíži a zlosti."</p>

  <p>&nbsp;</p>

  <p>Tak z jedné rakve zní to náhle ke mně,</p>

  <p>i zděsil jsem se tak smutného hlasu,</p>

  <p>že k vůdci svému přitisk' jsem se jemně.</p>

  <p>&nbsp;</p>

  <p>On děl: „Nuž obrať se, proč trneš v žasu?</p>

  <p>Hle, Farinata z hrobu zvedá tělo!</p>

  <p>Jej vidět můžeš celého až k pasu."</p>

  <p>&nbsp;</p>

  <p>Již moje oko v jeho oku tkvělo,</p>

  <p>on jak by zhrdal pekla mukou zcela,</p>

  <p>výš zvedal prsa svá i svoje čelo.</p>

  <p>&nbsp;</p>

  <p>A mého mistra ihned ruka smělá</p>

  <p>mne mezi hroby k němu stavit pílí:</p>

  <p>„Střez ústa svá, co říci by mu chtěla!"</p>

  <p>&nbsp;</p>

  <p>Tu když jsem stál u hrobu jeho chvíli,</p>

  <p>on plaše změřil mne, jak v hněvu divý</p>

  <p>se tázal: „Pověz, kdo tví otci byli?"</p>

  <p>&nbsp;</p>

  <p>Já poslechnouti ve všem žádostivý</p>

  <p>nic netajil jsem, dal jsem vše um znáti,</p>

  <p>on obočí zveď trochu zádumčivý.</p>

  <p>&nbsp;</p>

  <p>Pak děl: „Tví otci mojich byli kati,</p>

  <p>mé straně byli soky ve zápase,</p>

  <p>že dvakrát jsem je musil z města hnáti."</p>

  <p>&nbsp;</p>

  <p>„Nechť vyhnáni, vždy vrátili se zase,"</p>

  <p>já odpovídám, „ale strana vaše</p>

  <p>to umění tak neznala, jak zdá se." —</p>

  <p>&nbsp;</p>

  <p>Stín druhý z hrobu povstal, bez rubáše</p>

  <p>jsem viděl jej až k bradě, z hrobu půdy</p>

  <p>zdál na kolena zvedati se plaše.</p>

  <p>&nbsp;</p>

  <p>Jak zved se v hrobě, zíral kolem všudy,</p>

  <p>leč ztišiv zcela svoje roztoužení,</p>

  <p>zda se mnou někoho by nezřel tudy,</p>

  <p>&nbsp;</p>

  <p>Děl v pláči: „Jestli ducha vyšší chtění</p>

  <p>tě dolů v tento slepý žalář slalo,</p>

  <p>kde jest můj syn a rci, proč s tebou není?"</p>

  <p>&nbsp;</p>

  <p>Dím: „Vůlí vyšší, jak díš, se to stalo</p>

  <p>jenž tam mne čeká, ten mi podal ruky,</p>

  <p>váš Quido pro něho měl úcty málo."</p>

  <p>&nbsp;</p>

  <p>Neb slova jeho i druh jeho muky</p>

  <p>mi daly uhodnouti jeho jméno,</p>

  <p>že plnými jsem odpověděl zvuky.</p>

  <p>&nbsp;</p>

  <p>Tu vztyčil se: „Co tebou vysloveno?</p>

  <p>Že měl? Což nežije? Což nemůž' v sladký</p>

  <p>svit jeho oko víc být pohrouženo?"</p>

  <p>&nbsp;</p>

  <p>A vida, s odpovědí že čas krátký</p>

  <p>já prodlévám, než hodlám ji mu dáti,</p>

  <p>kles' v žhavý hrob a nepřišel víc zpátky.</p>

  <p>&nbsp;</p>

  <p>Leč onen zpupný, k vůli němuž státi</p>

  <p>jsem zůstal tam, ten tvář nezměnil vzdorem,</p>

  <p>šíj nesklonil ni bok, dál jal se láti</p>

  <p>&nbsp;</p>

  <p>Zas pokračuje tímto rozhovorem:</p>

  <p>„Že umění to špatně znali, raní</p>

  <p>mne strašlivějším nad to lože morem.</p>

  <p>&nbsp;</p>

  <p>Leč nevznítí se padesátkrát ani</p>

  <p>tvář paní, která vládne v zdejším hradu,</p>

  <p>sám víš, to umění jak šíji sklání.</p>

  <p>&nbsp;</p>

  <p>Když uzřít světa sladkého chceš vnadu,</p>

  <p>rci, proti mému rodu proč tak mstivý</p>

  <p>je lid ten v každém zákonu a řádu?</p>

  <p>&nbsp;</p>

  <p>Boj, jenž zkrvácel u Arbie nivy,</p>

  <p>čímž orace ta plní naše chrámy,</p>

  <p>to zavinil a bitvy zápas divý.</p>

  <p>&nbsp;</p>

  <p>I zatřás' hlavou těžkou myšlénkami:</p>

  <p>„Sám neučinil jsem to, bez příčiny</p>

  <p>jsem s druhy také nešel v zápas s vámi.</p>

  <p>&nbsp;</p>

  <p>Však sám já, když chtěl tomu každý jiný,</p>

  <p>jsem odporoval přímou tváří smělý,</p>

  <p>by Florencie padla v zříceniny." —</p>

  <p>&nbsp;</p>

  <p>„O vaše símě k míru dojít chce-li,</p>

  <p>tož jeden uzel," — ždál jsem, — „rozvažte mi,</p>

  <p>jenž pevně spoutal úsudek můj celý.</p>

  <p>&nbsp;</p>

  <p>Vy předvídáte jistě, co na zemi</p>

  <p>se během času (mám-li pravdu) stane,</p>

  <p>leč přítomnost vám tajna s věcmi všemi!" —</p>

  <p>&nbsp;</p>

  <p>„Jak slabé oko, co mu v dálce tane,</p>

  <p>zří, rovněž my, co v daleku jest, zříme,</p>

  <p>ten svit k nám přece z vůle Boha skane.</p>

  <p>&nbsp;</p>

  <p>Leč co je u nás blíž, to nevidíme,</p>

  <p>bez cizí zprávy zvěsti vší jsme prosti</p>

  <p>a nic jest, co o stavu lidí víme.</p>

  <p>&nbsp;</p>

  <p>Ty pochopíš, že naše vědomosti</p>

  <p>nám mrtvými se stanou od té chvíle,</p>

  <p>kdy uzavře se brána budoucnosti."</p>

  <p>&nbsp;</p>

  <p>Jak stižen vinou dím, se k němu chýle:</p>

  <p>„Tož řekni tomu, který klesl k zemi,</p>

  <p>syn jeho posud žije v plné síle.</p>

  <p>&nbsp;</p>

  <p>A s odpovědí jest-li byl jsem němý,</p>

  <p>tím stalo se, že v pochybností mdlobě</p>

  <p>již trval jsem, jež rozluštili jste mi."</p>

  <p>&nbsp;</p>

  <p>Již nazpátek mne volal mistr k sobě;</p>

  <p>i prosím ducha, by řek' v spěchu, spolu</p>

  <p>kdo ještě s ním v tom odpočívá hrobě. —</p>

  <p>&nbsp;</p>

  <p>„Víc nežli s tisíci v tom ležím dolu,"</p>

  <p>děl, „uvnitř leží také Fridrich druhý</p>

  <p>i Kardinál. O druhých mlčím v bolu.</p>

  <p>&nbsp;</p>

  <p>I skryl se v rov; já zpátky v pekla luhy</p>

  <p>jsem popošel ku básníkovi, ale</p>

  <p>ten hovor zdál se zlověstný a tuhý.</p>

  <p>&nbsp;</p>

  <p>On kráčel vpřed a když tak šli jsme dále,</p>

  <p>on tázal se mne: „Proč jsi zamyšleným?"</p>

  <p>A jeho přání vyhověl jsem v mále.</p>

  <p>&nbsp;</p>

  <p>„Svým ostříhej to duchem roztouženým,</p>

  <p>co's proti sobě slyšel," mudrc drahý</p>

  <p>děl: „Pozor dej teď!" s prstem pozdviženým.</p>

  <p>&nbsp;</p>

  <p>„Až jednou uzříš oné paprsk blahý,</p>

  <p>jejímuž vše jest otevřeno oku,</p>

  <p>jí zjeví se ti tvého žití dráhy!" —</p>

  <p>&nbsp;</p>

  <p>Pak na levo směr obrátil svých kroků:</p>

  <p>Zdi opustivše šli jsme stezkou tiše,</p>

  <p>jež vedla středem v údol ve hluboku,</p>

  <p>&nbsp;</p>

  <p>Jenž smrady svoje dýchal až k nám výše.</p>
</body>
</html>
