<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv čtrnáctý</h3>

  <p>Cit lásky ku rodišti tak mne schvátil,</p>

  <p>že rozptýlené listí kol jsem sbíral</p>

  <p>a tomu, který chraptil již, je vrátil.</p>

  <p>&nbsp;</p>

  <p>A pak jsme došli k mezi, tam, kde svíral</p>

  <p>se druhý pruh od třetího se děle,</p>

  <p>zde hrozný čin jsem spraveďnosti zíral.</p>

  <p>&nbsp;</p>

  <p>Bych všecko nové vypověděl cele:</p>

  <p>My k nedohledné dospěli jsme pláni,</p>

  <p>jež rostlin nevytrpí na svém těle.</p>

  <p>&nbsp;</p>

  <p>Les boluplný kolem ní se sklání,</p>

  <p>jak smutný onen příkop kolem něho;</p>

  <p>na kraji zde jsme stáli v zadumání.</p>

  <p>&nbsp;</p>

  <p>Tu množství písku tomu podobného</p>

  <p>kol půdu krylo, (kam jen oko točím),</p>

  <p>jejž tiskla noha Catona kdys ctného.</p>

  <p>&nbsp;</p>

  <p>Ó pomsto Boží, kam jen tady kročím,</p>

  <p>zřím, kterak musí před tebou se chvíti,</p>

  <p>kdo čte, co mým zde zjevilo se očím!</p>

  <p>&nbsp;</p>

  <p>Já nahých duší stáda musil zříti,</p>

  <p>jak naříkala úpěnlivě bolem,</p>

  <p>leč každá tresť rozsudků jiných cítí.</p>

  <p>&nbsp;</p>

  <p>Na zádech čásť jich ležela tu kolem,</p>

  <p>dál zcela skrčených jsem viděl řady,</p>

  <p>díl třetí sem tam chodil tímto dolem.</p>

  <p>&nbsp;</p>

  <p>Kdo chodili, těch více bylo tady,</p>

  <p>a méně těch, již na zádech zde byli,</p>

  <p>však jazyk jich byl pln hroznější vády.</p>

  <p>&nbsp;</p>

  <p>Na písčinu tu ohně vločky dštily</p>

  <p>tak zvolna a tak husté a tak valné</p>

  <p>jak hor sníh, když se větry utišily.</p>

  <p>&nbsp;</p>

  <p>Jak Alexandr v Indů zemi dálné</p>

  <p>na vojsko své zřel sypat se déšť žhavý</p>

  <p>a dopadati k zemi vločky palné</p>

  <p>&nbsp;</p>

  <p>I kázal, aby rychle vojska davy</p>

  <p>je zadupaly v zem, neb dřív se zkojil</p>

  <p>žár, pokud sám, než v tlumu poletavý:</p>

  <p>&nbsp;</p>

  <p>Tak věčný oheň pomalu se rojil,</p>

  <p>až písek vzplál jím, jako pod ocelí</p>

  <p>lunt vznítí se; tím bolest jejich zdvojil.</p>

  <p>&nbsp;</p>

  <p>Jich ruce v tanci třásly se a chvěly,</p>

  <p>teď zde, teď tam, bez klidu, bez ustání,</p>

  <p>a nové plameny vždy střásti chtěly.</p>

  <p>&nbsp;</p>

  <p>Dím: „Mistře můj, před kterým vše se sklání,</p>

  <p>jen demonů ne tlupa zarputilá,</p>

  <p>jichž u brány tam vstříc nám znělo lání,</p>

  <p>&nbsp;</p>

  <p>Ten velký kdo jest, jehož ohně síla</p>

  <p>se nezdá tknout, jenž leží mračen, křivý,</p>

  <p>vzdor jehož posud prška nezlomila?"</p>

  <p>&nbsp;</p>

  <p>Tu vida on, že losu jeho chtivý</p>

  <p>jsem vůdce svého ptal se, s křikem pravil:</p>

  <p>„Zde mrtvý taký jsem, jak byl jsem živý.</p>

  <p>&nbsp;</p>

  <p>Kováře svého kdyby Joviš znavil,</p>

  <p>od něhož ostrý blesk vzal rozhněvaný,</p>

  <p>jenž poslední den žití mého strávil,</p>

  <p>&nbsp;</p>

  <p>Byť na druhé též křičel na vše strany,</p>

  <p>zmdlel všecky v černé výhni Mongibolla:</p>

  <p>,Sem! pomoz! Vulkáne můj milovaný!'</p>

  <p>&nbsp;</p>

  <p>Jak v bitvě u Flegry byť zevšad hřměla</p>

  <p>těch nejostřejších blesků na mne vřava,</p>

  <p>msta jeho málo radosti by měla." —</p>

  <p>&nbsp;</p>

  <p>Tu hlasem silným vůdce provolává,</p>

  <p>jejž neslyšel jsem před tím nikdy zníti:</p>

  <p>„O Capanee, tím, že nepřestává</p>

  <p>&nbsp;</p>

  <p>Tvá hrdost, větší trest se na tě řítí,</p>

  <p>neb sotva větší muka než tvé lání</p>

  <p>by vhodný trest za vztek tvůj mohla býti!"</p>

  <p>&nbsp;</p>

  <p>Pak s jemnějším rtem hned se ke mně sklání:</p>

  <p>„Toť jeden z oněch sedmi králů,</p>

  <p>Theby již oblehali, jenž v svém vzdorování</p>

  <p>&nbsp;</p>

  <p>Jak zhrdal, posud zhrdá Bohem v nebi,</p>

  <p>však zdobou vhodnou, jak jsem řekl jemu,</p>

  <p>jsou jeho prsoum jeho vztek a škleby.</p>

  <p>&nbsp;</p>

  <p>Teď za mnou pojď, však pozor, by se všemu</p>

  <p>žhoucímu písku vyhnul krok tvůj smělý,</p>

  <p>jdi nejtěsněji podél lesa lemu."</p>

  <p>&nbsp;</p>

  <p>Tak mlčky šli jsme tam až, kde jsme zřeli,</p>

  <p>že z lesa pramení se říčka malá,</p>

  <p>nach jejíž posud děs můj vzbouzí celý.</p>

  <p>&nbsp;</p>

  <p>Jak z Bulicame bystřina se vzpjala,</p>

  <p>již nevěstky si spolu rozdělují,</p>

  <p>tak ona říčka pískem dál se hnala.</p>

  <p>&nbsp;</p>

  <p>Jí kameny kraj i dno obrubují</p>

  <p>i svahy oba, břehu strany obě,</p>

  <p>že tady přechod jest, hned pozoruji.</p>

  <p>&nbsp;</p>

  <p>„Ze všeho, co jsem ukazoval tobě,</p>

  <p>co spolu onou vstoupili jsme branou,</p>

  <p>jež každému jest volná v každé době,</p>

  <p>&nbsp;</p>

  <p>Tvůj zrak neviděl věc tak nevídanou,</p>

  <p>jak tato říčka, jejíž povrch hasí</p>

  <p>a plameny vše ničí jednou ranou."</p>

  <p>&nbsp;</p>

  <p>Tím slovem vůdce můj se ke mně hlásí;</p>

  <p>i prosil jsem ho, by mi podal stravy,</p>

  <p>po které lačním již tak dlouhé časy.</p>

  <p>&nbsp;</p>

  <p>„Jest zpustošena země v moři," praví</p>

  <p>on ke mně, „která Kreta nazývá se,</p>

  <p>pod jejímž králem svět znal čisté mravy.</p>

  <p>&nbsp;</p>

  <p>Tam hora stojí, v řek a listí kráse</p>

  <p>dřív stkvěla se a Ida zvána byla,</p>

  <p>teď zpustlá věci staré podobá se.</p>

  <p>&nbsp;</p>

  <p>Za věrnou kolébku tu vyvolila</p>

  <p>pro syna svého Rhea starostlivá,</p>

  <p>když lkal, křik dělala, by lip jej skryla.</p>

  <p>&nbsp;</p>

  <p>V té hory nitru velký kmet se skrývá,</p>

  <p>jenž k Damietě obrací svá záda,</p>

  <p>a jak v zrcadlo své se na Řím dívá.</p>

  <p>&nbsp;</p>

  <p>Z jemného zlata jeho leb se skládá,</p>

  <p>z čistého stříbra hruď a paže dvojí,</p>

  <p>až ku rozkroku rudá měď převládá.</p>

  <p>&nbsp;</p>

  <p>Ze železa až dolů vše se pojí,</p>

  <p>a pouze jeho noha pravá z hlíny,</p>

  <p>víc vzpřímen na ní než na druhé stojí.</p>

  <p>&nbsp;</p>

  <p>Jen zlato vyjímaje každý jiný</p>

  <p>díl trhlinu má, která slzy roní,</p>

  <p>jež smíšeny skal prožírají klíny.</p>

  <p>&nbsp;</p>

  <p>Jich spád se valem v údolí to kloní,</p>

  <p>kde Acheron, Styx s Flegetonem tvoří,</p>

  <p>viz úzkou strouhu tu, jak tekou do ní.</p>

  <p>&nbsp;</p>

  <p>Až, hloub kde nelze stoupat, když se vnoří,</p>

  <p>jsou Kokytem, ten močál na tě čeká,</p>

  <p>sám uzříš jej; tož řeč má slovy spoří."</p>

  <p>&nbsp;</p>

  <p>Já k němu zase děl: „Když tato řeka</p>

  <p>zdroj v našem světě má, ó rci, můj druhu,</p>

  <p>proč teprv zde nám viditelná stéká?"</p>

  <p>&nbsp;</p>

  <p>On ke mně: „Dobře víš, my jdeme v kruhu</p>

  <p>a nechť jsi vždy se v levo otáčeje</p>

  <p>dost hluboko již vstoupil v pekla luhu,</p>

  <p>&nbsp;</p>

  <p>Přec okruh celý neprošeľs. Dál spěje</p>

  <p>když novou uzříš věc, tu udivení</p>

  <p>se nesmí tknouti tvého obličeje."</p>

  <p>&nbsp;</p>

  <p>Já zase: „Mistře, Lethe kde se pění</p>

  <p>a Flegeton? Neb o jedné jsi němý,</p>

  <p>o druhé, díš, z těch slz že má své vření?"</p>

  <p>&nbsp;</p>

  <p>On: „Otázka tvá každá milá je mi.</p>

  <p>Na jednu by ti měla odvět dáti</p>

  <p>ta rudá voda svými peřejemi.</p>

  <p>&nbsp;</p>

  <p>Ty jinde uvidíš zdroj Lethy státi,</p>

  <p>tam duše, která, když se z viny kaje,</p>

  <p>se vnoří v lázeň, z níž se čistá vrátí."</p>

  <p>&nbsp;</p>

  <p>Pak děl: „Jest čas se obrátiti z háje;</p>

  <p>bys vždycky za mnou kráčel, dej si práci,</p>

  <p>nám stezku skytnou nehořící kraje,</p>

  <p>&nbsp;</p>

  <p>Nad kterými se každý plápol ztrácí."</p>
</body>
</html>
