<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv dvacátý devátý</h3>

  <p>Tak dlouho, co Latony děti obě,</p>

  <p>to ve váze, a to v beranu dřímá,</p>

  <p>pás obzoru si tvoří v jedné době,</p>

  <p>&nbsp;</p>

  <p>Jsou v rovnováze, v níž je zenit třímá,</p>

  <p>až k chvíli, obě když sfér proměnění</p>

  <p>je zhostí pásu toho, jenž je jímá;</p>

  <p>&nbsp;</p>

  <p>Tak s tváří, s níž hrál úsměv, v zamlčení</p>

  <p>má Beatrice stála k tomu bodu,</p>

  <p>jenž přemoh mne, své obraceje zření.</p>

  <p>&nbsp;</p>

  <p>I začla: „Pochyb tvojich já chci brodu</p>

  <p>se dotýkat, jak chceš, já dávno zřela</p>

  <p>tam ubi s quando kde vždy splývá v shodu.</p>

  <p>&nbsp;</p>

  <p>Ne, sama že by zbohatnouti chtěla,</p>

  <p>což nemožno, leč aby záře její</p>

  <p>v svém odlesku „já trvám“ říci směla</p>

  <p>&nbsp;</p>

  <p>Bez mezí všech a časů nad peřejí</p>

  <p>se věčná láska podle vlastní chuti</p>

  <p>ve nových lásek objevila reji.</p>

  <p>&nbsp;</p>

  <p>A neležela dříve ve strnutí,</p>

  <p>neb žádné „před“ a „po“ nemělo vlání,</p>

  <p>jímž nad vodami vzplálo tvorčí hnutí.</p>

  <p>&nbsp;</p>

  <p>Tvar s látkou celý, čistý v objímání,</p>

  <p>tak vyšly k stvoření, jež beze vady</p>

  <p>jak třístruný luk trojím šípem raní.</p>

  <p>&nbsp;</p>

  <p>Jak jantarem, křišťálem a sklem všady</p>

  <p>se mihne paprsk, tak že není chvíle</p>

  <p>od blesknutí až k mžiku, když je tady:</p>

  <p>&nbsp;</p>

  <p>Tak z Pána trysklo světlo v trojí síle</p>

  <p>a stejně vjelo ve všech tvorů sbory</p>

  <p>při východu svém stejně, bez rozdíle.</p>

  <p>&nbsp;</p>

  <p>Se substancemi řád pronik‘ vše tvory</p>

  <p>co úděl jich; jímž cílem činnost čistá,</p>

  <p>ty vršky staly se a všechněch vzory.</p>

  <p>&nbsp;</p>

  <p>Máť čirá potence nejnižší místa,</p>

  <p>potence s činem ta ve středu stojí</p>

  <p>ve svazku, jehož pevnost vždy jest jistá.</p>

  <p>&nbsp;</p>

  <p>Že prošly věky, Jeronym ve svojí</p>

  <p>vám v knize psal, a kde andělé byli</p>

  <p>dřív nežli svět váš stvořen v světla roji.</p>

  <p>&nbsp;</p>

  <p>Však onou pravdou mnohé stránky kryli</p>

  <p>svatého ducha vyznavači praví,</p>

  <p>ty poznáš je, když zrak tvůj tam se schýlí.</p>

  <p>&nbsp;</p>

  <p>A částečně juž rozum ti to praví,</p>

  <p>jenž nedopustí, by motoři světa</p>

  <p>být mohli, než on proměněn v stav pravý.</p>

  <p>&nbsp;</p>

  <p>Víš, kterak kde a kdy ta duchů četa</p>

  <p>se zrodila, tak ve štěp přání tvého</p>

  <p>juž trojím květem vysvětlení zkvetá.</p>

  <p>&nbsp;</p>

  <p>A nepřijdeš do čísla dvacátého,</p>

  <p>byťs rychle počítal, andělů řada</p>

  <p>co pobouřila živly světa všeho.</p>

  <p>&nbsp;</p>

  <p>Čásť zůstala a umění to ráda</p>

  <p>pak započla, jež vidíš, blahem vzňata,</p>

  <p>že kroužiti tak nikdy neodkládá.</p>

  <p>&nbsp;</p>

  <p>A původ pádu pýcha byla klatá,</p>

  <p>jíž hřešil onen, jehož drtí tíha,</p>

  <p>jak viděls, všeho světa vrchovatá.</p>

  <p>&nbsp;</p>

  <p>Ti skromní byli, jichž řád se tu mihá,</p>

  <p>ti cítili, že dobroty jsou dílo,</p>

  <p>jíž otevřena moudrosti jim kniha.</p>

  <p>&nbsp;</p>

  <p>Tož nebe zraky jejich povýšilo</p>

  <p>svou milostí a zásluhou jich spolu</p>

  <p>a plnou, pevnou vůli do nich vlilo.</p>

  <p>&nbsp;</p>

  <p>Máš jistý být, ne v pochybnosti bolu,</p>

  <p>že zásluhou jest milost obdržeti</p>

  <p>jen láska ochotná když při tom stolu.</p>

  <p>&nbsp;</p>

  <p>O svatém tomto sboru přemýšleti</p>

  <p>dost můžeš nyní, pakli moje zvěsti</p>

  <p>jak sluší se, ti budou v mysli tkvěti.</p>

  <p>&nbsp;</p>

  <p>Leč na zemi že v školách zvykem jesti</p>

  <p>vás učit, andělé že vůli mají,</p>

  <p>že chápou, vzpomínají, s pravdy trestí</p>

  <p>&nbsp;</p>

  <p>Chci seznámiť tě, již tam vykládají,</p>

  <p>a při tom matou, takže v blud se řítí,</p>

  <p>když falešně ty věci pojímají.</p>

  <p>&nbsp;</p>

  <p>Ti tvorové, jenž z boha radost cítí,</p>

  <p>ti nikdy neodvrátili svých tváří</p>

  <p>od něho, před nímž nemůž se nic skrýti.</p>

  <p>&nbsp;</p>

  <p>A proto stále boha tvář jim září,</p>

  <p>nic nemate je, proto vzpomínání,</p>

  <p>jim netřeba, v němž myšlénky se sváří.</p>

  <p>&nbsp;</p>

  <p>Tak lidé na zemi, vy bdíte v spaní,</p>

  <p>teď věříte, teď ne, že pravdu díte,</p>

  <p>však v tom jest viny víc a studu plání.</p>

  <p>&nbsp;</p>

  <p>Vy jednou stezkou více nekráčíte</p>

  <p>v svém bádání, tak zdáni vás unáší</p>

  <p>a láska k němu, jemuž otročíte.</p>

  <p>&nbsp;</p>

  <p>Leč s menší nevolí tu chybu vaši</p>

  <p>zde snášejí, než písmo v zlobě svojí</p>

  <p>když lidé soudí, neřest na něm páší.</p>

  <p>&nbsp;</p>

  <p>To nikdo neví, co to krve stojí,</p>

  <p>je síti světem, jak jest milý bohu,</p>

  <p>kdo pokorně s ním sblíží se a spojí.</p>

  <p>&nbsp;</p>

  <p>Po zdání každý obrací svou vlohu,</p>

  <p>a po vynálezech, jež vaši knězí</p>

  <p>pak místo víry káží v zdobném slohu.</p>

  <p>&nbsp;</p>

  <p>Že měsíc zpátky šel, ten s tím k vám běží,</p>

  <p>při smrti Krista, že se níže šinul,</p>

  <p>čímž slunce k zemi proniklo jen stěží.</p>

  <p>&nbsp;</p>

  <p>Ten, jeho jas že ze sebe sám zhynul,</p>

  <p>čím Španěly jak Židy tak i Indy</p>

  <p>tmy jedné plášť do záhybů svých vinul.</p>

  <p>&nbsp;</p>

  <p>Míň ve Florencii jest Lapi s Bindi,</p>

  <p>co za rok takých pohádek se stkává</p>

  <p>a s kazatelen hlásá víc než jindy;</p>

  <p>&nbsp;</p>

  <p>Že ovčiček dav pravdu nepoznává</p>

  <p>a větrem krmen navrací se v stáje,</p>

  <p>že slepí jsou, omluva není pravá.</p>

  <p>&nbsp;</p>

  <p>A Kristus neřek: Jděte, kažte báje</p>

  <p>a frašky, druhdy sboru učedníků,</p>

  <p>spíš dal jim základ, z něhož pravda plaje.</p>

  <p>&nbsp;</p>

  <p>A tato zněla z jeho úst, že v mžiku</p>

  <p>by víru vznítili ve kruté seči</p>

  <p>meč udělali z písma si a píku.</p>

  <p>&nbsp;</p>

  <p>Teď káží se jen žerty, prázdné řeči,</p>

  <p>jen k vůli smíchu kapuc nadýmá se,</p>

  <p>to dostačí a všem to k duhu svědčí.</p>

  <p>&nbsp;</p>

  <p>Leč taký pták tam hnízdí v její řase,</p>

  <p>že kdyby lid jej zřel, by poznal záhy</p>

  <p>ty odpustky, jichž nyní domáhá se.</p>

  <p>&nbsp;</p>

  <p>Tím hloupost všecky překročila prahy,</p>

  <p>tak beze svědků a bez zkoušky nyní</p>

  <p>vše každý věří, ve své víře blahý.</p>

  <p>&nbsp;</p>

  <p>Tím Antonín své prase krmí, jiní</p>

  <p>pak věru, jenž jsou horší nad prasata,</p>

  <p>jenž mincí falešnou všem škodu činí.</p>

  <p>&nbsp;</p>

  <p>Leč naše řeč jest příliš rozepjata;</p>

  <p>tož obrat oči nyní k cestě přímé,</p>

  <p>by času, cesty nebyla nám ztráta.</p>

  <p>&nbsp;</p>

  <p>Ten andělský sbor, který tady zříme,</p>

  <p>ten roste počtem, tak že řeči není</p>

  <p>ni rozumu, jež taký počet jíme.</p>

  <p>&nbsp;</p>

  <p>A v Danieli pakli na zjevení</p>

  <p>zrak obrátíš, pak poznáš počet stálý</p>

  <p>se kryje v tisíců těch rozvlnění.</p>

  <p>&nbsp;</p>

  <p>Žár prasvětla, jímž všecky v jasu vzplály,</p>

  <p>tak jimi pojímán jest tolikráte</p>

  <p>co lesklých tvarů s nimiž tam se valí.</p>

  <p>&nbsp;</p>

  <p>A příchylnost že, přijímání svaté,</p>

  <p>se síle přispůsobí, lásky štěstí</p>

  <p>v nich různé plá, zde víc, zde vlažněj vzňaté.</p>

  <p>&nbsp;</p>

  <p>Před tebou vznešenost a rozsah jesti</p>

  <p>té síly, zrcadel jež tolik sobě</p>

  <p>si stvořila, by byla její zvěstí,</p>

  <p>&nbsp;</p>

  <p>Vsak v sobě zůstává jak v první době.“</p>
</body>
</html>
