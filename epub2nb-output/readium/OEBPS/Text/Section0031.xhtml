<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv dvacátý sedmý</h3>

  <p>Již vzpřímen plamen trčel bez záchvěvu,</p>

  <p>již domluvil a od nás šel, neb kynul</p>

  <p>mu ku odchodu mistr sladkých zpěvů;</p>

  <p>&nbsp;</p>

  <p>Když druhý plamen, jenž se za ním šinul,</p>

  <p>na vrchol svůj mé obě oči sklání,</p>

  <p>neb pomatený zvuk se z něho řinul.</p>

  <p>&nbsp;</p>

  <p>Jak sicilský býk, jehož první řvaní</p>

  <p>byl muže pláč — a to se stalo právem -</p>

  <p>jenž pilníkem svým zdělal jej, ve štkání</p>

  <p>&nbsp;</p>

  <p>Řval mučeného stonem v kovu žhavém,</p>

  <p>že zdálo se, ač býk byl z kovu celý,</p>

  <p>že bol jej protknul v pláči usedavém:</p>

  <p>&nbsp;</p>

  <p>Tak od počátku, že se v žáru chvěly</p>

  <p>bez cest a otvorů, ty zvuky bolu</p>

  <p>nám zmateně a v řeči ohně zněly.</p>

  <p>&nbsp;</p>

  <p>Když celou cestu prošly ku vrcholu,</p>

  <p>kterému onen chvějný pohyb daly, jejž</p>

  <p>dal jim jazyk skrytý ve plápolu,</p>

  <p>&nbsp;</p>

  <p>Tu slyšeli jsme : „O ty, k němuž valí</p>

  <p>se hlas můj, lombardskou jenž mluviťs řečí</p>

  <p>řka: Víc se neptám, pouť tvá nechť se vzdálí:</p>

  <p>&nbsp;</p>

  <p>Byť zpozdění mé bylo trochu větší,</p>

  <p>tě nemrziž, ó, postůj, promluv se mnou,</p>

  <p>zříš, nechť i hořím, přec mám toho péči.</p>

  <p>&nbsp;</p>

  <p>O, nedávno-li v tuto říši temnou</p>

  <p>jsi spadl s toho latinského kraje,</p>

  <p>jenž mých všech hříchů kolébkou byl jemnou,</p>

  <p>&nbsp;</p>

  <p>Zda míru, rci, neb prapor války vlaje</p>

  <p>ve Romagni? Já z hor byl pod Urbinem,</p>

  <p>kde Tiber vzniká v dálku ubíhaje."</p>

  <p>&nbsp;</p>

  <p>Můj vůdce v bok mne strčil vlídným kynem,</p>

  <p>má tvář pozorně zřela nakloněna,</p>

  <p>i děl: „Teď mluv, ten latinských niv synem!" —</p>

  <p>&nbsp;</p>

  <p>Má odpověď, jež byla připravena,</p>

  <p>když hned jsem začal, k němu takto spěje:</p>

  <p>„O duše, jež dlíš v žáru zahalená,</p>

  <p>&nbsp;</p>

  <p>V tvé Romagni se války žár vždy stkvěje</p>

  <p>a ve tyranů srdci neustává,</p>

  <p>však zjevný bol jsem nezřel, odcházeje.</p>

  <p>&nbsp;</p>

  <p>Jak před lety teď Ravenny jest sláva,</p>

  <p>Polenty orel vždy tam hnízdí v zdaru</p>

  <p>a nad Cervií křídly ještě mává.</p>

  <p>&nbsp;</p>

  <p>Zem dlouho obležena, statně zmaru</p>

  <p>jež vzdorujíc Francouzů sbila řady,</p>

  <p>pod vládou trvá zelených teď spárů.</p>

  <p>&nbsp;</p>

  <p>A z Verrucchia starý chrt a mladý,</p>

  <p>již Montagnovi zatopili perně,</p>

  <p>jak zvyk jich, zuby zatínají všady;</p>

  <p>&nbsp;</p>

  <p>A města na Lamonu, na Santerně</p>

  <p>z bílého hnízda mladé lvice řídí,</p>

  <p>jež strany žádné dlouho nedbá věrně,</p>

  <p>&nbsp;</p>

  <p>A hrad, jejž zrak tvůj na Savii vidí,</p>

  <p>jak leží mezi horami a luhy,</p>

  <p>hned po vládci, hned svobodě se pídí.</p>

  <p>&nbsp;</p>

  <p>Teď, prosím, nebuď tvrdší nežli druhý</p>

  <p>a vypravuj nám, kdo jsi v tomto mžiku,</p>

  <p>by nezhaslo tvé jméno bez zásluhy.“ —</p>

  <p>&nbsp;</p>

  <p>Když chvíli hučel plamen, jak měl v zvyku,</p>

  <p>hned sem tam jazyk ostrý pohyboval,</p>

  <p>a toto ke mně dechlo z jeho vzlyku:</p>

  <p>&nbsp;</p>

  <p>„Věř, tento plamen, kdybych víru choval,</p>

  <p>že osobě zní, jež se na svět vrátí,</p>

  <p>tak nyní on by sebou nelomcoval.</p>

  <p>&nbsp;</p>

  <p>Však tato tůň že všecko živé schvátí,</p>

  <p>tož, pravdu-li zde moje ucho slýchá,</p>

  <p>bez bázně, hanby chci ti odvet dáti.</p>

  <p>&nbsp;</p>

  <p>Byv vojákem pak vzal jsem provaz mnicha</p>

  <p>v té naději, že tak dost pykat budu,</p>

  <p>má víra v skutku nebyla by lichá.</p>

  <p>&nbsp;</p>

  <p>Však velekněz ku prvotnímu bludu</p>

  <p>mne zase svedl, — budiž stižen zmarem! —</p>

  <p>to, jak a proč, ti zjevím beze studu.</p>

  <p>&nbsp;</p>

  <p>Co byl jsem z kostí, z žil a z masa tvarem,</p>

  <p>jejž matka dala mi, mé všecky činy</p>

  <p>než lví spíš liščí byly lstí a svárem.</p>

  <p>&nbsp;</p>

  <p>Já všecky tajné cesty znal a stíny</p>

  <p>a v tom jsem vyveď díla neslýchaná,</p>

  <p>že světem spěla slavná zvěst mé viny.</p>

  <p>&nbsp;</p>

  <p>Však žití mého loď když byla hnána</p>

  <p>tam, kde pomýšlí každý, že jest chvíle,</p>

  <p>by spustil plachty vše a stočil lana,</p>

  <p>&nbsp;</p>

  <p>Mně zhnusilo se, co mi bylo milé,</p>

  <p>já litoval a zpovídal svou bídu</p>

  <p>a pokání mé mohlo dospět cíle.</p>

  <p>&nbsp;</p>

  <p>Leč nových Farizeů hlava v lidu</p>

  <p>blíž Lateranu vznítila chuť k boji,</p>

  <p>ne s Turčíny však, ani s rodem Židů,</p>

  <p>&nbsp;</p>

  <p>Jen křesťan stál v nepřátel jeho roji,</p>

  <p>u Akri žádný z nich nepohnul zbraní,</p>

  <p>ni neprodal Sultanu službu svoji.</p>

  <p>&nbsp;</p>

  <p>Sám nedbal úřadu, ni pomazání,</p>

  <p>ni provazu, jenž moje spínal tělo,</p>

  <p>jímž mnohý zhubne, kdo jím bok svůj zraní.</p>

  <p>&nbsp;</p>

  <p>Jak Silvestru se s Konstantinem dělo,</p>

  <p>jenž na Sorakte ždál, a by jej zhojil,</p>

  <p>mne zvolit rádcem svým se jemu chtělo,</p>

  <p>&nbsp;</p>

  <p>A zimnici bych jeho pýchy zkojil,</p>

  <p>mne v potaz bral, já mlčel v první době,</p>

  <p>neb on svá slova jak opilec pojil.</p>

  <p>&nbsp;</p>

  <p>Děl: ,Obavy já nechci vznítit v tobě,</p>

  <p>já ihned rozřeším tě, dej mi radu,</p>

  <p>jak Praeneste hrad získati mám sobě?</p>

  <p>&nbsp;</p>

  <p>Víš, v zámek nebe dva své klíče kladu,</p>

  <p>a mohu otvírat neb zavírati,</p>

  <p>můj předchůdce jich zanedbával vládu.'</p>

  <p>&nbsp;</p>

  <p>Tak důvodem mne pádným doveď hnáti,</p>

  <p>a mlčet že mi nejhorším se zdálo,</p>

  <p>já děl: ,Když, otče, smýt a zažehnati</p>

  <p>&nbsp;</p>

  <p>Hřích můžeš, v který mne tvé přání hnalo,</p>

  <p>věz, vítězství ověnčí vládu tvoji,</p>

  <p>jen mnoho slib a plnit můžeš málo.'</p>

  <p>&nbsp;</p>

  <p>Jak přišel František při smrti mojí,</p>

  <p>by vzal mou duši, ale Cherub tmavý</p>

  <p>mu dél: ,Jej nech, v něm vidím kořisť svoji,</p>

  <p>&nbsp;</p>

  <p>K mým otrokům on půjde v jícen žhavý,</p>

  <p>neb radil ke lsti, od té chvíle shání</p>

  <p>se po kadeřích jeho spár můj dravý.</p>

  <p>&nbsp;</p>

  <p>Neb odpouštěti nelze bez pokání,</p>

  <p>kdo ale kaje se a v zlo se chýlí,</p>

  <p>ten rozporu se jistě neubrání.'</p>

  <p>&nbsp;</p>

  <p>O jaký strach mnou chvěl v té děsné chvíli,</p>

  <p>když ďas mne chyť řka: ,Ty's nemyslil, brachu,</p>

  <p>že tak se vyznám v logice, můj milý!'</p>

  <p>&nbsp;</p>

  <p>Nes' k Minosu mne, který, v osmém vzmachu</p>

  <p>když ku tvrdému hřbetu ocas prudce</p>

  <p>vzpjal, vztekem hryz jej, řval: ,Ve ohně nachu</p>

  <p>&nbsp;</p>

  <p>Svůj trest spěj hledat mezi zrádné škůdce!'</p>

  <p>Tak vidíš mne, v ty zatracen jsem kraje,</p>

  <p>zde v šatu ohně hynu ve své muce."</p>

  <p>&nbsp;</p>

  <p>Když hovor svůj tak ukončil, tu štkaje</p>

  <p>ten plamen kráčel dál směrem své dráhy,</p>

  <p>roh ostrý kloně hned a ohýbaje.</p>

  <p>&nbsp;</p>

  <p>My dále šli, já a můj vůdce drahý,</p>

  <p>na nejbližší most nad skal úžlabinou</p>

  <p>nad propasť, v které odvet najdou záhy,</p>

  <p>&nbsp;</p>

  <p>Kdo svár sijíce obtíží se vinou.</p>
</body>
</html>
