<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_25">Zpěv dvacátý třetí</h3>

  <p>Co svěží listí zrak můj pronikavý</p>

  <p>tak pronikal, jak dělati má v zvyku,</p>

  <p>kdo s ptáků chytáním svůj život tráví,</p>

  <p>&nbsp;</p>

  <p>Jenž víc než otec byl mi, pravil v mžiku:</p>

  <p>— „Pojď synu, čas, jenž uložen jest k pouti,</p>

  <p>nám dlužno strávit v lepších věcí cviku. —“</p>

  <p>&nbsp;</p>

  <p>Já spěchal zrak i krok svůj pozvednouti</p>

  <p>za mudrci, již spolu hovořili,</p>

  <p>že jsem moh’ lehce za nimi se hnouti.</p>

  <p>&nbsp;</p>

  <p>V tom slyším hlasy, zpívají a kvílí:</p>

  <p>Mé rty, ó Pane! tak tklivými zvuky,</p>

  <p>že ples i bolest srdce mé hned sdílí.</p>

  <p>&nbsp;</p>

  <p>— „Ó sladký otče, jakých duchů pluky</p>

  <p>to lkají?“ děl jsem. Pravil: — „To jsou stíny,</p>

  <p>jdou rozvázat své uzly a své muky. —“</p>

  <p>&nbsp;</p>

  <p>A jako cestou poutníci když jiný</p>

  <p>neznámý potkají lid, naň jen plaší</p>

  <p>se ohlédnou, však dál krok nutí líný:</p>

  <p>&nbsp;</p>

  <p>Rychlejší poutí stíhal zde pouť naši</p>

  <p>dav zbožných duší, v chvatu mih’ se kolem,</p>

  <p>zřel mlčky na nás, v očích jejich straší</p>

  <p>&nbsp;</p>

  <p>Tma z hlubých děr, a tvář rozryta bolem</p>

  <p>tak bledá a tak zhublá, dle jich kosti</p>

  <p>tvar měla kůže v obličeji holém.</p>

  <p>&nbsp;</p>

  <p>Tak nezmořen byl hladu ukrutností</p>

  <p>na kostru Erisichthon v oné době,</p>

  <p>kdy nejvíc bál se jeho divokostí.</p>

  <p>&nbsp;</p>

  <p>„Hle, město ztrativše,“ já pravil k sobě,</p>

  <p>„tak Jerusalemští as vyhlíželi,</p>

  <p>když Marje v děcko zobák zatla.“ — V mdlobě</p>

  <p>&nbsp;</p>

  <p>Jak bez kamenů prsteny tak zely</p>

  <p>jim důlky oční, a kdo v lidské tváři</p>

  <p>čtou omo, zde by M až příliš zřeli.</p>

  <p>&nbsp;</p>

  <p>Kdo uvěřit by moh’, že touhou daří</p>

  <p>tak nesmírnou je vůně této vody</p>

  <p>a vůně jablek? V duši mé se sváří</p>

  <p>&nbsp;</p>

  <p>Mé myšlénky, nemohou dojít shody,</p>

  <p>proč zhublé tak jsou s šupinatou kůží</p>

  <p>ty ubožáků odsouzené rody?</p>

  <p>&nbsp;</p>

  <p>Tu obrátí se jeden stín, se vzmuží,</p>

  <p>z děr hlavy upře na mne zrak a křičí:</p>

  <p>„— Ach, jaká milost ke mně se to druží!? —“</p>

  <p>&nbsp;</p>

  <p>Já nepoznal bych jeho tahy, líčí</p>

  <p>však jeho hlas, co v jeho obličeji</p>

  <p>trest těžký jemu pustoší a ničí.</p>

  <p>&nbsp;</p>

  <p>Tou jiskrou opět vzplály zřetelněji</p>

  <p>mé vzpomínky na znetvořené tahy,</p>

  <p>zřím oči Foresa jak na mně tkvějí.</p>

  <p>&nbsp;</p>

  <p>— „Kéž hnusný svrab můj nezleká tě záhy,</p>

  <p>jenž moji kůži suchým strupem bělí,</p>

  <p>ni bez masa že kostroun jsem tu nahý,</p>

  <p>&nbsp;</p>

  <p>By tvoje rety pravdy zvěst mi děly,</p>

  <p>o tobě, duších, s nimiž krok tvůj kráčí,</p>

  <p>kéž hovor tvůj to všecko se mnou sdělí!“ —</p>

  <p>&nbsp;</p>

  <p>— „Tvou tvář, pro mrtvou truchlil jsem již v pláči,</p>

  <p>(já odvětil), když zřím tak zohavenou,</p>

  <p>to neméně mne k naříkání tlačí.</p>

  <p>&nbsp;</p>

  <p>Mou k řeči nenuť duši udivenou,</p>

  <p>mluv ty, kdo svlíká vás jak stromy zima,</p>

  <p>jak mluvit, když mám mysl přeplněnou? —“</p>

  <p>&nbsp;</p>

  <p>I pravil: „Poslyš, radou věčnou dřímá</p>

  <p>za námi v stromu, v zřídlu síla divá,</p>

  <p>jež tráví mne a divuplně jímá.</p>

  <p>&nbsp;</p>

  <p>A celý zástup, jenž tu v pláči zpívá,</p>

  <p>ten v hladu, v žízni hledá posvěcení,</p>

  <p>neb hltavost dřív týrala jej chtivá.</p>

  <p>&nbsp;</p>

  <p>Jde z jablek, z vody, jež se tamo pění</p>

  <p>a listy kropí, vůně lahodící,</p>

  <p>ta v jídla chuť a pití vše nám mění;</p>

  <p>&nbsp;</p>

  <p>Ten trest se obnovuje, těkající</p>

  <p>jak noha znova obvodem tím chodí,</p>

  <p>já pravím trest a měl bych rozkoš říci.</p>

  <p>&nbsp;</p>

  <p>Neb ku stromu nás vůle stejná vodí,</p>

  <p>jíž Kristus s plesem zvolal k otci Eli,</p>

  <p>když krví svou nám stal se spásy lodí.“</p>

  <p>&nbsp;</p>

  <p>— „Ó Forese!“ mé rty se řečí chvěly,</p>

  <p>„cos vyměnil si svět za lepší žití,</p>

  <p>rok pátý ještě neuplynul celý;</p>

  <p>&nbsp;</p>

  <p>Když zhasla v tobě síla hříšně žíti,</p>

  <p>než lítosti čas dostavil se sladký,</p>

  <p>jenž s Bohem zase nás můž’ zasnoubiti,</p>

  <p>&nbsp;</p>

  <p>Jak přišel jsi až sem za čas tak krátký?</p>

  <p>Já doufal najít tebe trochu níže,</p>

  <p>kde časem stejným splácí se čas zpátky —“</p>

  <p>&nbsp;</p>

  <p>On: „Nella hořkým pláčem snula blíže</p>

  <p>k sladkému pelyňku muk rety moje</p>

  <p>a zbavila mne touhy trapné tíže.</p>

  <p>&nbsp;</p>

  <p>Ze srázu, kde se čeká bez úkoje,</p>

  <p>mne modlitbou povznesla i svým lkáním</p>

  <p>i druhých kruhů sprostila mne boje.</p>

  <p>&nbsp;</p>

  <p>Tak vdova má, již všeho srdce pláním</p>

  <p>jsem miloval, je stále Bohu dražší,</p>

  <p>čím samotnější v dobru spěje za ním.</p>

  <p>&nbsp;</p>

  <p>Barbagia, jež se v Sardinii vznáší,</p>

  <p>u žen svých, věř mi, cudnost více pěstí,</p>

  <p>než Barbagia, jež v krajině jest naší.</p>

  <p>&nbsp;</p>

  <p>Ó sladký bratře, jakých ještě zvěstí</p>

  <p>mám tobě dát? zřím v duchu, zlý trest hříchu</p>

  <p>že brzká doba na vás chystá snésti:</p>

  <p>&nbsp;</p>

  <p>Kdy Florenťankám bezstoudným a v pychu</p>

  <p>ve chrámích zakáže se ukazovat</p>

  <p>své prsy s bradavkami bez ostychu.</p>

  <p>&nbsp;</p>

  <p>Na barbary a Turky pamatovat</p>

  <p>hleď, zdali kázeň učiti je musí,</p>

  <p>že mají ňadra cudně zahalovat?</p>

  <p>&nbsp;</p>

  <p>Však nestoudné byť věděly, co zkusí,</p>

  <p>co nebes běh jim chystá, jistě k řvaní</p>

  <p>by otvíraly teď již ústa; kusý</p>

  <p>&nbsp;</p>

  <p>Sen není-li můj, pravé-li mé zdání,</p>

  <p>dřív začnou lkát než zvousatí těch líce,</p>

  <p>jež chůvy s „hajej“ konejší teď v spaní.</p>

  <p>&nbsp;</p>

  <p>Teď ale, bratře, netaj se mi více,</p>

  <p>ty zříš, ne pouze já, leč všecky tyto</p>

  <p>zří k tobě, na tvůj stín zrak zvedajíce.“ —</p>

  <p>&nbsp;</p>

  <p>Já k němu: „Vzpomeneš-li, co teď skryto,</p>

  <p>jak s tebou já a se mnou ty jsme žili,</p>

  <p>víc při vzpomínce bude ti to líto.</p>

  <p>&nbsp;</p>

  <p>Od toho žití teprv vůdce milý</p>

  <p>mne odvrátil, dnů málo tomu, v svitu</p>

  <p>kdy plném zaplál toho bratr bílý.</p>

  <p>&nbsp;</p>

  <p>(Já slunce ukázal.) On ve soucitu</p>

  <p>mne vedl nocí, pravých mrtvol říší,</p>

  <p>a já šel v tomto těle v pekla bytu.</p>

  <p>&nbsp;</p>

  <p>Pak jeho přímluvou jsem kroužil k výši,</p>

  <p>jež na vás ochotně zde narovnává,</p>

  <p>co zkřivil svět, a vaše touhy tiší.</p>

  <p>&nbsp;</p>

  <p>Tak dlouho bude prý má ruka pravá,</p>

  <p>až, kde je Beatrice, v ráje luhy;</p>

  <p>tam průvodu se mého navždy vzdává.</p>

  <p>&nbsp;</p>

  <p>Ten (prstem ukázal jsem) Virgil; druhý,</p>

  <p>jenž kráčí se mnou a jak stín se bělá,</p>

  <p>tím zachvěla se veškerými kruhy</p>

  <p>&nbsp;</p>

  <p>Říš vaše, když jej propustiti měla.“ —</p>
</body>
</html>
