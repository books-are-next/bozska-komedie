<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_20">Zpěv osmnáctý</h3>

  <p>Když položil cíl svému rozhovoru,</p>

  <p>můj mistr vznešený, tu v tklivé přízni</p>

  <p>v tvář pohlednul mi, zda v ní není sporu.</p>

  <p>&nbsp;</p>

  <p>Já novou trápen po vědění žízní,</p>

  <p>na oko mlčel jsem a pravil v taji:</p>

  <p>„Snad nový dotaz byl by jemu trýzní.“ —</p>

  <p>&nbsp;</p>

  <p>Leč pravý otec poznal, že, co ždají</p>

  <p>mé myšlénky, to nedím řečí svojí,</p>

  <p>mně k řeči chuť dal, jež mé choutky skájí.</p>

  <p>&nbsp;</p>

  <p>Dím: „Zírání ve světla tvého zdroji</p>

  <p>tak oživlo, že jasně beze stínu,</p>

  <p>co líčil’s mi, přede mnou nyní stojí.</p>

  <p>&nbsp;</p>

  <p>Tož, sladký otče, odpusť svému synu</p>

  <p>a vysvětli mi ještě onu lásku,</p>

  <p>jež zdrojem dobrých jest i špatných činů.“ —</p>

  <p>&nbsp;</p>

  <p>— „Zrak ducha zbystři!“ děl tu na otázku,</p>

  <p>„a pochopíš těch slepců pobloudění,</p>

  <p>již dávají si pravých vůdců masku.</p>

  <p>&nbsp;</p>

  <p>Duch stvořen rychle k lásky ukojení</p>

  <p>se hnout dá tím, co líbí se mu právě,</p>

  <p>jak vzbudí se v něm v činu zalíbení;</p>

  <p>&nbsp;</p>

  <p>Váš pochop věcí skutečných pak v hlavě</p>

  <p>si tvoří představy, jež rozvinuje</p>

  <p>a ducha k nim pak táhne naléhavě.</p>

  <p>&nbsp;</p>

  <p>A duch když s představami v souzvuk pluje,</p>

  <p>to láska jest, a přírody to dílem,</p>

  <p>že zálibou vás cele opanuje.</p>

  <p>&nbsp;</p>

  <p>Jak stoupat ku výši jest ohně cílem,</p>

  <p>kde nejdél trvá látka jeho celá,</p>

  <p>čímž libuje si ve stoupání čilém:</p>

  <p>&nbsp;</p>

  <p>Tak chtěním duše lidská zahořelá,</p>

  <p>jež duševní jsouc hnutí, neustává,</p>

  <p>až drahý předmět obejmout smí zcela.</p>

  <p>&nbsp;</p>

  <p>Tu poznat můžeš, kterak věru tmavá</p>

  <p>těm pravda jest, kteří se domýšlejí,</p>

  <p>že každá láska dobrá je i pravá.</p>

  <p>&nbsp;</p>

  <p>Být dobrá, můž’ se zdát vždy látka její,</p>

  <p>však nemusí být každý otisk jasný</p>

  <p>tím, vosk že dobrý.“ — Díky v obličeji</p>

  <p>&nbsp;</p>

  <p>Dím: „Pozornost má a tvůj výklad krásný</p>

  <p>mi lásku odhalily, pochybnosti</p>

  <p>však víc v mé duši spor se zvedá hlasný.</p>

  <p>&nbsp;</p>

  <p>Když láska ze zevnějšku k nám se hostí,</p>

  <p>když jen tou nohou chodí duch náš cele,</p>

  <p>kterou jde cestou, není jeho ctností.“ —</p>

  <p>&nbsp;</p>

  <p>„Co rozum chápe, řeknu tobě směle,“</p>

  <p>on ke mně na to, „druhé poví tobě</p>

  <p>Beatrice, toť věc je víry vřelé.</p>

  <p>&nbsp;</p>

  <p>Jeť formě substantialní, jež v sobě</p>

  <p>od látky různá k ní se připojila,</p>

  <p>prazvláštní síla dána v každé době.</p>

  <p>&nbsp;</p>

  <p>Ji poznáváme, jak se chopí díla;</p>

  <p>že jest, nám praví její působení,</p>

  <p>jak, strom že žije, svědčí zeleň milá.</p>

  <p>&nbsp;</p>

  <p>Tak odkud se v nás bere pochopení</p>

  <p>těch prvních pojmů, odkud ona touha</p>

  <p>je prvních pudů, lidem známo není.</p>

  <p>&nbsp;</p>

  <p>Jak včela pud dělati med, tož pouhá</p>

  <p>ta náklonnost, ta nezaslouží chvály,</p>

  <p>a chybí též, kdo hanou se jí rouhá.</p>

  <p>&nbsp;</p>

  <p>By síly druhé na souzvuk s ní hrály,</p>

  <p>vám vrozena též síla, jež vám radí,</p>

  <p>na prahu svolení ten strážce stálý.</p>

  <p>&nbsp;</p>

  <p>A ona láska, k zlu když ve vás řádí</p>

  <p>neb k dobru, toho původ je, ta ruku</p>

  <p>vám podá a vás ku zásluze svádí.</p>

  <p>&nbsp;</p>

  <p>Kdo pronikli až tvorstva do souzvuku,</p>

  <p>že volnost vrozena je, pochopili;</p>

  <p>tož zanechali světu mravouku.</p>

  <p>&nbsp;</p>

  <p>A dejme tomu, z nutnosti že síly</p>

  <p>by každá láska žárem ve vás vzplála,</p>

  <p>jest vaše moc, žár byste ukrotili.</p>

  <p>&nbsp;</p>

  <p>A volnost vůle to jest, již zde zvala</p>

  <p>„ctnou silou“ Bice, pomni na to zase,</p>

  <p>snad o tom kdyby do řeči se dala.“ —</p>

  <p>&nbsp;</p>

  <p>V tom luna, která v půlnoc zpozdila se,</p>

  <p>nám rozptýlivši hvězdy vzešla celá,</p>

  <p>jak v ohni kotel plála v plné kráse.</p>

  <p>&nbsp;</p>

  <p>A proti nebi onou drahou spěla,</p>

  <p>kde kouli slunce viděl Říman pláti,</p>

  <p>když mezi Sardy, Corsy k pádu sjela;</p>

  <p>&nbsp;</p>

  <p>A ctný ten stín, jímž více vychloubati</p>

  <p>se Pietola může nad Mantovu,</p>

  <p>mé břímě sňal, jak přestal vykládati.</p>

  <p>&nbsp;</p>

  <p>Já, jenž jsem jeho zřetelnému slovu</p>

  <p>sluch popřál ve všem nyní ukojený,</p>

  <p>jak spitý snem jsem potácel se znovu.</p>

  <p>&nbsp;</p>

  <p>Leč z mátoh těchto záhy vytržený</p>

  <p>jsem lidmi byl, ti za našimi zády</p>

  <p>se hnali chvatem na ty skalní stěny.</p>

  <p>&nbsp;</p>

  <p>Jak Aesopa a Ismena když spády</p>

  <p>na březích zřely davy v divém shonu,</p>

  <p>když chtěly Theby smířit Baccha rády:</p>

  <p>&nbsp;</p>

  <p>Tak tady kroky mnohých milionů</p>

  <p>se pletly, jak jsem zřel, všech duší, vůli</p>

  <p>jež dobrou a ctnou láskou byly v honu.</p>

  <p>&nbsp;</p>

  <p>A mžikem již své kroky k našim hnuly,</p>

  <p>neb rychlým během spěl ten zástup širý;</p>

  <p>od prvních dvou jsme s pláčem vyslechnuli:</p>

  <p>&nbsp;</p>

  <p>Chvat Marii hnal do hor plnou víry,</p>

  <p>by dobyl Ilerdy, přes Marsilii</p>

  <p>let Caesar do Španěl. — „Jenž nezná míry,</p>

  <p>&nbsp;</p>

  <p>V spěch dejme se, láskou, jež brzy míjí,</p>

  <p>čas nemrhejme!“ — křičeli tak davem —</p>

  <p>„ať snahou dobra milost se rozvíjí!“ —</p>

  <p>&nbsp;</p>

  <p>— „Ó lide, v kterém v ruchu plápolavém</p>

  <p>teď horlivost netečnost všecku stírá,</p>

  <p>a liknavost, pro niž se káte právem,</p>

  <p>&nbsp;</p>

  <p>Ten žijící zde — nelhu, buď mi víra! —</p>

  <p>chce vzhůru jít, jak slunce znova svitne,</p>

  <p>nuž rcete, kde se vchod zde otevírá?“ —</p>

  <p>&nbsp;</p>

  <p>S rtů vůdce sotva toto slovo slítne,</p>

  <p>dí jeden z duchů: „S námi bez ustání</p>

  <p>když půjdete, vstříc otvor hned vám kmitne.</p>

  <p>&nbsp;</p>

  <p>Tak v stálý pochod my jsme touhou hnáni,</p>

  <p>že nelze prodlít; odpusť, nedej jména</p>

  <p>nezpůsobu našeho počínání.</p>

  <p>&nbsp;</p>

  <p>Ve Veroně já u svatého Zena</p>

  <p>byl opat, Rudovous byl dobrým králem,</p>

  <p>nad jeho vládou posud Milán stená.</p>

  <p>&nbsp;</p>

  <p>A jednou nohou v hrobě již je málem</p>

  <p>ten, který pro ten klášter v pláči vřelém,</p>

  <p>že vládnul tam, se bude trápit žalem;</p>

  <p>&nbsp;</p>

  <p>Neb syna svého, jenž jest bídák tělem</p>

  <p>a horší duchem a narozen špatně,</p>

  <p>tam opatem zval ve zbujnictví smělém.“ —</p>

  <p>&nbsp;</p>

  <p>Zda mluvil dál, neb zmlk’, já nevím, chvatně</p>

  <p>se kolem hnal a cesty kus byl dále;</p>

  <p>to utkvělo mi v hlavě. Ten, jenž statně</p>

  <p>&nbsp;</p>

  <p>Po boku při všem byl mi neustále,</p>

  <p>děl: „Obrať se a viz, jak lenivosti</p>

  <p>dvou těchto lání ku špatné jest chvále.“ —</p>

  <p>&nbsp;</p>

  <p>Za všemi křičeli tak v horlivosti:</p>

  <p>Lid vymřít musil, který přešel moře,</p>

  <p>než Jordán kynul dětem hostinností,</p>

  <p>&nbsp;</p>

  <p>A onen, který nechtěl snášet hoře</p>

  <p>až do konce s Anchisa synem, zhynul,</p>

  <p>sám beze slávy osud sobě tvoře!</p>

  <p>&nbsp;</p>

  <p>Když jejich pochod v dálku se již šinul,</p>

  <p>že nemoh’ jsem víc rozeznati stíny,</p>

  <p>myšlénka ve mně vznikla, a z té vinul</p>

  <p>&nbsp;</p>

  <p>Se různých příval, jiný a zas jiný,</p>

  <p>až těkal duch můj sem tam ve bloudění,</p>

  <p>a s chutí víčka zavřel jsem a líný</p>

  <p>&nbsp;</p>

  <p>Proud myšlení mně zvolna přešel v snění.</p>
</body>
</html>
