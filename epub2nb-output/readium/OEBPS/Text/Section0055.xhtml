<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_19">Zpěv sedmnáctý</h3>

  <p>Ó vzpomeň, čtenáři, zda v mlhy roji</p>

  <p>kdys octnul jsi se v horách, mhou kdys zíral</p>

  <p>ne jinak než jak krtek kůží svojí.</p>

  <p>&nbsp;</p>

  <p>A vlhké mlhy závoj když se sbíral</p>

  <p>a zvolna tál a za ním slabou září</p>

  <p>se slunce kruh v záhyby jeho vtíral:</p>

  <p>&nbsp;</p>

  <p>Jen slabý obraz tobě mít se zdaří,</p>

  <p>jak já jsem viděl tady slunce v dáli,</p>

  <p>jež zapadalo právě před mou tváří.</p>

  <p>&nbsp;</p>

  <p>Dle kroků mistrových se moje braly,</p>

  <p>já z mraku hroužil do paprsků čelo,</p>

  <p>jež v nižších hory krajích umíraly.</p>

  <p>&nbsp;</p>

  <p>Ty obraznosti! kam až zaletělo</p>

  <p>tvé křídlo často s vlastní duší naší,</p>

  <p>že neslyšíme, byť sta trub kol hřmělo,</p>

  <p>&nbsp;</p>

  <p>Když smyslové ne, rci, kdo tebe plaší?</p>

  <p>ty světlem hýbáš se, jež v ráji tvoří</p>

  <p>se samo neb se vyšší vůlí snáší.</p>

  <p>&nbsp;</p>

  <p>V mé vidění se nejdřív rysy noří</p>

  <p>té bezbožné, jež v ptáka proměněna,</p>

  <p>jenž nejraději zpívá; v tomto moři</p>

  <p>&nbsp;</p>

  <p>Má duše byla v sebe uzavřena,</p>

  <p>že žádná forma zevnějšího světa</p>

  <p>víc nemohla jí býti obsažena.</p>

  <p>&nbsp;</p>

  <p>V mou obraznost v tom jako prška slétá</p>

  <p>na kříži člověk pyšný, pohrdavý,</p>

  <p>tak umřel též, kol něho lidí četa:</p>

  <p>&nbsp;</p>

  <p>Tož s Estherou Assverus plný slávy</p>

  <p>a s nimi Mardocheus, který v činu</p>

  <p>i v řeči vždy byl sluha boží pravý.</p>

  <p>&nbsp;</p>

  <p>A obraz ten tak rozplýval se v stínu,</p>

  <p>jak zjevil se, jak bublina splask’ zase,</p>

  <p>když voda zmizí, v jejímž byla klínu.</p>

  <p>&nbsp;</p>

  <p>V mém vidění pak dívka zjevila se.</p>

  <p>„Proč, královno, jsi v hněvu smrt si dala?“</p>

  <p>A bolestný pláč kvílel v jejím hlase.</p>

  <p>&nbsp;</p>

  <p>„Bych byla já, tys na smrt pospíchala,</p>

  <p>teď Lavinii ztratila’s, já zbyla,</p>

  <p>bych nad tvým dřív, než cizím pádem lkala.“ —</p>

  <p>&nbsp;</p>

  <p>Jak zavřené když oči oslnila</p>

  <p>zář nová, spánek vyplašen se láme</p>

  <p>a škube, nežli zmizí jeho síla:</p>

  <p>&nbsp;</p>

  <p>Tak zjeveni mé zmizelo v tmě samé</p>

  <p>před světlem, jež mi šlehlo právě v líce,</p>

  <p>tak silné, jaké sotva v žití známe.</p>

  <p>&nbsp;</p>

  <p>Kde jsem, mé oči zřely, pátrajíce,</p>

  <p>v tom zazněl hlas k nám: „Tady vstupuje se!“</p>

  <p>Po jiném já už neptal jsem se více.</p>

  <p>&nbsp;</p>

  <p>A mocná touha rázem ve mně hne se,</p>

  <p>bych toho zřel, jenž mluvil, a tak žárná,</p>

  <p>že vyplnění jen jí úkoj nese.</p>

  <p>&nbsp;</p>

  <p>Leč slunce zář jak bije v zrak nám parná,</p>

  <p>že jeho obraz tím nám zahaluje,</p>

  <p>tak zhasla síla má, zde byla marná.</p>

  <p>&nbsp;</p>

  <p>„Duch nebeský to jest, jenž ukazuje</p>

  <p>bez každé prosby cestu naší mdlobě</p>

  <p>a v světlo vlastní své se utajuje,</p>

  <p>&nbsp;</p>

  <p>Nám pomáhá, jak každý z nás sám sobě;</p>

  <p>kdo nouzi zří a čeká na prošení,</p>

  <p>na odmítnutí již se chystá v zlobě.</p>

  <p>&nbsp;</p>

  <p>Nuž za ním obraťme krok bez prodlení</p>

  <p>a hleďme stoupat dřív, než tma se schýlí;</p>

  <p>pak nešlo by to do dne navrácení.“ —</p>

  <p>&nbsp;</p>

  <p>Tak vůdce děl a my jsme obrátili</p>

  <p>své kroky k blízkým schodům bez váhání.</p>

  <p>Leč sotva na prvním mé kroky byly,</p>

  <p>&nbsp;</p>

  <p>Já cítil v obličeji náhle vání</p>

  <p>slyšel tepot křídel, hlas: Beati,</p>

  <p>pacifici, bez hněvu zlého vzplání.</p>

  <p>&nbsp;</p>

  <p>A noci háv již ukryl černošatý</p>

  <p>poslední svity slunce, že nad námi</p>

  <p>již leckde prokmital hvězd promyk zlatý.</p>

  <p>&nbsp;</p>

  <p>„Ó sílo má, proč mizíš, co tě mámí?“ —</p>

  <p>já k sobě děl, ucítiv dál se brodě,</p>

  <p>že slábne krok můj těmi končinami.</p>

  <p>&nbsp;</p>

  <p>My na nejvyšším stáli jsme již schodě,</p>

  <p>a na konci náš další krok se stavil,</p>

  <p>jak na pobřeží když přistanou lodě.</p>

  <p>&nbsp;</p>

  <p>Já chvíli sebe nasloucháním bavil,</p>

  <p>zda neuslyším cos z nového kruhu;</p>

  <p>pak obrácený ku mistru jsem pravil:</p>

  <p>&nbsp;</p>

  <p>„Ó sladký otče, jaký trest v tom luhu,</p>

  <p>kde stojíme, rci, vinníky teď hostí?</p>

  <p>ač noha dlí, řeč dál zni k tvému druhu!“ —</p>

  <p>&nbsp;</p>

  <p>— „Ku dobru láska, líná k povinnosti,</p>

  <p>se tříbí zde, a zde se zdvihá veslo,</p>

  <p>jímž vládlo se kdys špatně v lhostejnosti.</p>

  <p>&nbsp;</p>

  <p>Leč pozornější v řeč mou by se neslo</p>

  <p>tvé naslouchání, obrať ducha ke mně,</p>

  <p>by dobré símě v tvoji duši kleslo.</p>

  <p>&nbsp;</p>

  <p>Ni Tvůrce ani tvor, — on začal jemně, —</p>

  <p>bez lásky nebyl, víš to, synu milý,</p>

  <p>ať duševní, ať té, již rodí země.</p>

  <p>&nbsp;</p>

  <p>Ta přirozená láska se nezmýlí,</p>

  <p>ta druhá spíš, špatný-li předmět její,</p>

  <p>když příliš mnoho má neb málo síly.</p>

  <p>&nbsp;</p>

  <p>Po prvních dobrech pokud snahy spějí,</p>

  <p>při druhém dobru, míru má-li pravou,</p>

  <p>záliby hříchu se v nás nevzbouzejí.</p>

  <p>&nbsp;</p>

  <p>Leč převrácenou nebo naléhavou,</p>

  <p>neb liknavou-li ku dobru se stává,</p>

  <p>tvor proti Tvůrci vzdornou jedná hlavou.</p>

  <p>&nbsp;</p>

  <p>Tož chápeš teď, že láska nepřestává</p>

  <p>být ve vás zdrojem ctnosti i všech činů,</p>

  <p>jichž vykonání trest svůj vyhledává.</p>

  <p>&nbsp;</p>

  <p>Leč od předmětu lásky svojí, synu,</p>

  <p>odvrátit nemůž’ láska svoji vlohu,</p>

  <p>tím’s jist, že nejdeš v záště vlastní stínu.</p>

  <p>&nbsp;</p>

  <p>Však bytost sotva představit si mohu,</p>

  <p>jež bez Tvůrce by, v sobě pouze dlela,</p>

  <p>tím nemožna je též zášť proti Bohu!</p>

  <p>&nbsp;</p>

  <p>Tak v dobrý soud-li moje mysl spěla,</p>

  <p>vám bližního zlo milovat lze, trojí</p>

  <p>pak hlína vaše tady cestu měla:</p>

  <p>&nbsp;</p>

  <p>Když soused klesne, ten se těchou kojí,</p>

  <p>že přijde k slávě a tak proto přeje</p>

  <p>si jeho pád a proti bratru brojí.</p>

  <p>&nbsp;</p>

  <p>O přízeň, čest, moc, slávu ten se chvěje,</p>

  <p>když bližní jeho stoupá, že je ztratí,</p>

  <p>i bojí se a zdaru jeho kleje,</p>

  <p>&nbsp;</p>

  <p>A jiný mní, že musí pomstou vzpláti</p>

  <p>za příkoří, jež musil vytrpěti,</p>

  <p>a nezdar bližního si proto přáti.</p>

  <p>&nbsp;</p>

  <p>Pro tuto Tvoji lásku jest se chvěti</p>

  <p>zde dole duším, teď buď poučený</p>

  <p>o té, jež zvráceně chce k dobru spěti.</p>

  <p>&nbsp;</p>

  <p>Po dobru jesti každý roztoužený,</p>

  <p>byť nejasně je chápal, mír v něm hledá,</p>

  <p>je dostihnout je každý rozhorlený.</p>

  <p>&nbsp;</p>

  <p>A vaše láska práci-li si nedá</p>

  <p>je zřít a získat, potom po lítosti</p>

  <p>trest slušný pro vás v kruhu tom se zvedá.</p>

  <p>&nbsp;</p>

  <p>Jeť jiné dobro nejsouc k blaženosti</p>

  <p>a nejsouc štěstím, není dobra ani</p>

  <p>plod ani kořen, který dobro hostí:</p>

  <p>&nbsp;</p>

  <p>A láska, po něm když se příliš shání,</p>

  <p>v třech kruzích příštích nad námi se pyká,</p>

  <p>leč v trojí dělena jak ve pokání,</p>

  <p>&nbsp;</p>

  <p>To zamlčím, ať samo v zrak tvůj vniká.“ —</p>
</body>
</html>
