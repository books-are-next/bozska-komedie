<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv třicátý prvý</h3>

  <p>Týž jazyk, který tak mne ranil dříve,</p>

  <p>že nach mi zbarvil studem tváře obě,</p>

  <p>v lék podal mi hned těchy konejšivé.</p>

  <p>&nbsp;</p>

  <p>Tak slyšel jsem, Achillův oštěp k zlobě</p>

  <p>že nejdřív byl i otce Achillova</p>

  <p>a k dobru potom ve pozdější době.</p>

  <p>&nbsp;</p>

  <p>V dol smutný jsme se obrátili znova,</p>

  <p>přes břeh jsme spěli, jenž jej obepíná,</p>

  <p>dál kráčeli jsme tiše, beze slova.</p>

  <p>&nbsp;</p>

  <p>Den tady nebyl ani též noc stinná,</p>

  <p>že málo vpřed jen moje oči zřely.</p>

  <p>&nbsp;V tom jakýs roh zde troubit započíná,</p>

  <p>&nbsp;</p>

  <p>Že hromu hlas by při tom zdál se ztmělý.</p>

  <p>I sleduje zvuk v opacný směr chtivě</p>

  <p>na jedno místo upřel jsem zrak smělý.</p>

  <p>&nbsp;</p>

  <p>Po smutném boji na Roncevauské nivě,</p>

  <p>velkého Karla výpravu jenž zničil,</p>

  <p>tak nezatroubil Eoland zoufanlivě.</p>

  <p>&nbsp;</p>

  <p>A sotva nahoru jsem hlavu vztyčil,</p>

  <p>mně zdálo se, že vidím věže valné.</p>

  <p>Dím: „Jaká zem to?" Mistr můj mi líčil,</p>

  <p>&nbsp;</p>

  <p>Řka: „To jest tím, že brodíš se v tmě kalné</p>

  <p>teď příliš daleko a tím se děje,</p>

  <p>že představy tvé bloudí. V pouti dálné</p>

  <p>&nbsp;</p>

  <p>Až přijdeš tam, pak zvíš, dle obyčeje</p>

  <p>jak dálka tvoje smysly oklamala,</p>

  <p>a proto hleď, ať rychle krok tvůj spěje."</p>

  <p>&nbsp;</p>

  <p>Pak vlídně jeho ruka moji vzala,</p>

  <p>děl: „Nežli dále cestou pokročíme,</p>

  <p>by věc ta míň ti cizí být se zdála:</p>

  <p>&nbsp;</p>

  <p>Věz tedy, nejsou věže, co tu zříme,</p>

  <p>leč giganti, již břehu kol ze sluje</p>

  <p>od pupku nahoru ční v řadě přímé."</p>

  <p>&nbsp;</p>

  <p>A jako mlha když se rozptyluje,</p>

  <p>zrak zvolna, pomalu to rozeznává,</p>

  <p>co pára, již vzduch zhustil, zahaluje.</p>

  <p>&nbsp;</p>

  <p>Když vzduchu kola prorážel jsem tmavá,</p>

  <p>vždy víc a více k břehu pronikaje,</p>

  <p>můj mizí blud a bázeň moje vstává.</p>

  <p>&nbsp;</p>

  <p>Neb jako podél okrouhlého kraje</p>

  <p>se Montereggio věnčí řadou věží,</p>

  <p>tak těla půlemi zde vynikaje</p>

  <p>&nbsp;</p>

  <p>Sbor gigantů kraj děsné strže střeží,</p>

  <p>jimž posud hrozí Joviš, nebes mraky</p>

  <p>když hučí hrom a blesky žhavé běží.</p>

  <p>&nbsp;</p>

  <p>A jednoho již zřel jsem tvář i zraky</p>

  <p>a prsa, břicha část, jen vyjma nohy,</p>

  <p>a k bokům svislé obě paže taky.</p>

  <p>&nbsp;</p>

  <p>Když zříkala se příroda té vlohy</p>

  <p>ty tvory plodit, dobře udělala,</p>

  <p>neb Martu odňat bojovník tak mnohý.</p>

  <p>&nbsp;</p>

  <p>Že velrybám a slonům život dala,</p>

  <p>a dává posud, moudřejší být zdá se,</p>

  <p>když mysl v úvahu to přísnou vzala;</p>

  <p>&nbsp;</p>

  <p>Neb tam, kde soudnost ducha připíná se</p>

  <p>ku vůli zlé a moci nehostinné,</p>

  <p>hráz nepostaví nikdo ve zápase.</p>

  <p>&nbsp;</p>

  <p>Tvář obra šířkou mi i délkou kyne,</p>

  <p>jsouc rovna šišce před Petrskou bání,</p>

  <p>a souměrné s ní byly údy jiné;</p>

  <p>&nbsp;</p>

  <p>A břeh, jenž jako zástěra ho chrání,</p>

  <p>do výše trčet nechal tolik, čela</p>

  <p>že s vlasem dosáhnout na jeho skráni</p>

  <p>&nbsp;</p>

  <p>Tří Frisů nadarmo by chlouba zněla,</p>

  <p>neb třicet pídí délky být se zdál mi</p>

  <p>od místa, plášť kde spíná se kol těla.</p>

  <p>&nbsp;</p>

  <p>Rafel mai amech zabi almi,</p>

  <p>tak hrozná ústa započala řváti,</p>

  <p>jimž věru neslušely sladší žalmy.</p>

  <p>&nbsp;</p>

  <p>Můj vůdce spěchal odpověď mu dáti:</p>

  <p>„Roh drž svůj, ulev si jím, duše dračí,</p>

  <p>když zášť neb jiná vášeň tebe chvátí."</p>

  <p>&nbsp;</p>

  <p>Svůj krk ohledej tam, kde řemen tlačí,</p>

  <p>tam visí to a uzříš, duše bědná,</p>

  <p>kol široké tvé hrudi jak se stáčí!" —</p>

  <p>&nbsp;</p>

  <p>„Sám viní sebe," dál děl na mne vzhledna,</p>

  <p>„to jeho hřích, — věz, patříš na Nimroda, -</p>

  <p>že na zemi se nemluví řeč jedna.</p>

  <p>&nbsp;</p>

  <p>Jej nechme stát, zde každé řeči škoda,</p>

  <p>jak jiným s jeho. jemu s jiných řečí</p>

  <p>se docíliti nedá žádná shoda."</p>

  <p>&nbsp;</p>

  <p>Dál v delší cesty větší nebezpečí</p>

  <p>jsme v levo šli a giganta zde zřeli</p>

  <p>na luku dostřel; divější byl, větší.</p>

  <p>&nbsp;</p>

  <p>Ký mistr upoutal jej přeumělý,</p>

  <p>já nevím, nebo s pravou paží záda</p>

  <p>a s druhou v předu řetěz zrezavělý</p>

  <p>&nbsp;</p>

  <p>Mu spíná a kol šíje dolů padá,</p>

  <p>a na odkrytém těla jeho díle</p>

  <p>se ve páté až otočení skládá.</p>

  <p>&nbsp;</p>

  <p>„Ten pyšný chtěl se zkoušeti v své síle</p>

  <p>na Joviši a tím ten trest jej stihnul,"</p>

  <p>děl vůdce můj se k uchu mému chýle:</p>

  <p>&nbsp;</p>

  <p>„Toť Efialtes, k činům velkým tíhnul,</p>

  <p>když před obry se začli bozi chvíti;</p>

  <p>paž, kterou máchal, víc pak nepozdvihnul."</p>

  <p>&nbsp;</p>

  <p>Já k němu: „Rád bych, může-li to býti,</p>

  <p>o Briarea hrozné nesměrnosti</p>

  <p>se vlastním zrakem toužil přesvědčiti."</p>

  <p>&nbsp;</p>

  <p>On odpověděl: „Zatím v tom měj dosti,</p>

  <p>zde Anteus, jenž mluví, nespoutaný,</p>

  <p>k dnu všeho zla nás snese s ochotností.</p>

  <p>&nbsp;</p>

  <p>Jejž vidět chceš, tam dál jest přikovaný,</p>

  <p>a jako tento ztížen jest v své muce,</p>

  <p>jen v obličeji víc je rozhněvaný."</p>

  <p>&nbsp;</p>

  <p>Tak zem se nikdy nezatřásla prudce,</p>

  <p>tak žádná věž se divě nezachvěla,</p>

  <p>jak Efialtes trhnul sebou. Ruce</p>

  <p>&nbsp;</p>

  <p>Na štěstí měl on svoje spjaté zcela,</p>

  <p>a přec mne smrti hrůza obklopuje,</p>

  <p>tak úzkost moje k tomu právo měla.</p>

  <p>&nbsp;</p>

  <p>Dál k Anteovi naše pouť se snuje,</p>

  <p>jenž nečítaje ani hlavy spolu</p>

  <p>pět loket z výše trčel z této sluje.</p>

  <p>&nbsp;</p>

  <p>„Ó ty, který jsi ve šťastném tom dolu,</p>

  <p>jejž Scipio si zvolil k svojí zdobě,</p>

  <p>když Hannibal prch' s vojskem ve zápolu.</p>

  <p>&nbsp;</p>

  <p>Kdys tisíc lvů za kořisť vybral sobě,</p>

  <p>a kdybys s bratry podílu bral v boji,</p>

  <p>jak mnohý domnívá se, v bitvy zlobě</p>

  <p>&nbsp;</p>

  <p>Bys synům země pomoh' silou svojí:</p>

  <p>nás dolů snes', kéž tě to nezarmoutí,</p>

  <p>tam, Kokytu kde peřeje mráz pojí,</p>

  <p>&nbsp;</p>

  <p>Nás k Tizyu, k Tyfonu nežeň poutí;</p>

  <p>co každý přeje si, ten můž' ti dáti,</p>

  <p>tož skloň se, darmo čumák tvůj se kroutí.</p>

  <p>&nbsp;</p>

  <p>Mým druhem v slávě můž tvé jméno vzpláti,</p>

  <p>neb žije, a žít dlouho naděj chová,</p>

  <p>když před časem jej milost nezachvátí."</p>

  <p>&nbsp;</p>

  <p>To mistr děl a prudce na ta slova</p>

  <p>on po vůdci se smělou rukou řítil,</p>

  <p>jíž tíhu cítila paž Heraklova.</p>

  <p>&nbsp;</p>

  <p>Když Virgil, že jest uchvácen, již cítil,</p>

  <p>křik': „Ke mně pojď, ať náruč má tě střeží!"</p>

  <p>A spolu s sebou v uzel též mne chytil.</p>

  <p>&nbsp;</p>

  <p>Jak divíme se Carisendě, věži,</p>

  <p>tam kde se sklání, že se zdá, vše mraky</p>

  <p>že stojí, ona proti nim však běží:</p>

  <p>&nbsp;</p>

  <p>Tak Anteus, když k němu zveď jsem zraky,</p>

  <p>mně připadal se kloně, v této chvíli</p>

  <p>bych jinou cestou spěti přál si taky.</p>

  <p>&nbsp;</p>

  <p>Leč ke dnu lehounce, kde Jidáš kvílí</p>

  <p>a s Luciferem hyne, složil nás,</p>

  <p>však skrčen nedlouho vstát zase pílí,</p>

  <p>&nbsp;</p>

  <p>Jak stěžeň na lodi se vztyčil v ráz.</p>
</body>
</html>
