<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_34">Zpěv třicátý první</h3>

  <p>— „Ty, jenž dlíš tam na svaté řeky břehu,“ —</p>

  <p>(hrot obrácejíc ke mně svojí řeči,</p>

  <p>jež ostřím kruta byla ve svém šlehu,)</p>

  <p>&nbsp;</p>

  <p>Tak začala zas bez přestávky věčí:</p>

  <p>— „Mluv, pravdou to? Teď ať tvá zpověď pojí</p>

  <p>se s obžalobou takou! — „Věru v křeči</p>

  <p>&nbsp;</p>

  <p>Se pletla síla má, řeč zvedám svoji,</p>

  <p>leč hlas můj sotva zvednut hasne dříve,</p>

  <p>než jeho moh’ jsem pohybovat stroji.</p>

  <p>&nbsp;</p>

  <p>Počkavši trochu řekla: — „Proč tak snivé</p>

  <p>jsi mysli? Mluv, neb upomínka smutná</p>

  <p>ti není smyta vlnou vody živé! —“</p>

  <p>&nbsp;</p>

  <p>Strach s zahanbením, směs to věru rmutná,</p>

  <p>mi ano takové z úst vytlačily,</p>

  <p>je poznat, forma zraku byla nutná.</p>

  <p>&nbsp;</p>

  <p>Jak u luku, jenž příliš napjat v chvíli,</p>

  <p>kdy spustí struna, hned se oblouk láme</p>

  <p>a šipka s menší silou letí k cíli:</p>

  <p>&nbsp;</p>

  <p>Tak zdrcen byl jsem tíhou viny samé</p>

  <p>a slzy moje tekly s vzdechy mými</p>

  <p>a na své dráze mne i hlas můj klame.</p>

  <p>&nbsp;</p>

  <p>Pak ona: — „S city mnou ti vnuknutými,</p>

  <p>jež učily tě Dobro milovati,</p>

  <p>jež všeho vrch, kam s tužbami jdem svými,</p>

  <p>&nbsp;</p>

  <p>Jakými příkopy se’s musil bráti,</p>

  <p>a řetězy, že v dobru dále spěti</p>

  <p>jsi každé naděje se musil vzdáti?</p>

  <p>&nbsp;</p>

  <p>A jakých úlev jsi moh’ obdržeti,</p>

  <p>Co lepšího na jiných duše zřela,</p>

  <p>že za jiným jen vždy tvá choutka letí?“ —</p>

  <p>&nbsp;</p>

  <p>Tu hořkým vzdechem ňadra má se chvěla</p>

  <p>a sotva mluvit nadešla mi síla</p>

  <p>a stěží ústa mluvení tvar měla.</p>

  <p>&nbsp;</p>

  <p>Zde chtíti mlčením neb zapíráním</p>

  <p>krýt zpověď svoji, úspěchem se mine,</p>

  <p>to před tím soudcem marným namáháním.</p>

  <p>&nbsp;</p>

  <p>Leč obžaloba když se sama line</p>

  <p>z úst hříšníka, tu proti ostří záhy</p>

  <p>ve zdejším soudu kola běh se šine.</p>

  <p>&nbsp;</p>

  <p>Leč víc bys rděl se z bludné svojí dráhy</p>

  <p>a podruhé by Siren lákající</p>

  <p>zpěv silnějšímu již byl méně drahý:</p>

  <p>&nbsp;</p>

  <p>Slož símě pláče nyní se svých lící</p>

  <p>a uslyš, kterak ku opaku mělo</p>

  <p>tě pobádat mé tělo v hrobě tlící.</p>

  <p>&nbsp;</p>

  <p>Ó ničím umění tě nerozchvělo,</p>

  <p>ni příroda, jak sličné údy moje,</p>

  <p>v nichž žila jsem, teď prach jest moje tělo.</p>

  <p>&nbsp;</p>

  <p>A smrtí mou nejvyšší slasti zdroje</p>

  <p>když tobě ucpány, ký předmět země</p>

  <p>směl přilákati tebe v sítě svoje?</p>

  <p>&nbsp;</p>

  <p>Tys ovšem měl se obrátiti ke mně</p>

  <p>při prvním šípu světských pokušení,</p>

  <p>neb hostilo mne nebešťanů plémě,</p>

  <p>&nbsp;</p>

  <p>Ne dát si ohnout křídla k obdržení</p>

  <p>ran nových k vůli dívky plaché kráse,</p>

  <p>neb jiných marností, jimž stání není!</p>

  <p>&nbsp;</p>

  <p>Na výstřely dva neb tři ve úžase</p>

  <p>snad čeká ptáček, před starými ptáky</p>

  <p>však nadarmo síť s lukem napíná se! —“</p>

  <p>&nbsp;</p>

  <p>Jak děti studem němé sklopí zraky</p>

  <p>a v lítosti svou vinu uznávají</p>

  <p>a mlčky poslouchají, stál jsem taky.</p>

  <p>&nbsp;</p>

  <p>A ona děla: — „Jestli umdlévají</p>

  <p>tvé smysly bolem od slyšení, výše</p>

  <p>vous zvedni, ať se patřením víc kají!</p>

  <p>&nbsp;</p>

  <p>S překážkou menší, náš když vítr dýše,</p>

  <p>duh ohromný se na skalisku kácí,</p>

  <p>neb vítr zaduje-li z Jarba říše,</p>

  <p>&nbsp;</p>

  <p>Hned brada moje k ní se výše vrací,</p>

  <p>a vousem obličej když zváti chtěla,</p>

  <p>jed řeči poznat malou měl jsem práci.</p>

  <p>&nbsp;</p>

  <p>A moje tvář jak se k ní obracela,</p>

  <p>že andělové od házení květů</p>

  <p>ustali, moje zřítelnice zřela.</p>

  <p>&nbsp;</p>

  <p>A plachý zrak můj viděl jako v letu,</p>

  <p>jak Beatrice k Nohu obrácena,</p>

  <p>jenž jedna osoba jest dvojích světů,</p>

  <p>&nbsp;</p>

  <p>Za řekou tam ve závoj zahalena,</p>

  <p>i sebe předčí krásou svou, se zdálo,</p>

  <p>jak nad každou dřív byla povýšena.</p>

  <p>&nbsp;</p>

  <p>Sta kopřiv lítosti mi srdce žhalo,</p>

  <p>že všecko, co jsem nejvíc milovával,</p>

  <p>mi jed a hnus jen v hloubi srdce slalo</p>

  <p>&nbsp;</p>

  <p>Mých vin poznání taký bolu nával</p>

  <p>mi vzkřísilo, že zničen jsem se zřítil,</p>

  <p>jak bylo mi, ví, kdo mi bol ten dával.</p>

  <p>&nbsp;</p>

  <p>Když, smysly že se vrátily, jsem cítil,</p>

  <p>zřím onu, již jsem samotnou zřel, paní,</p>

  <p>ta děla: — „Pozor, bys mne pevně chytil!“</p>

  <p>&nbsp;</p>

  <p>Až po hrdlo mne v řeku strhla dlaní,</p>

  <p>a za sebou mne táhnouc lehce, hravě</p>

  <p>jak člunek tkalce vodní spěla plání.</p>

  <p>&nbsp;</p>

  <p>Ku břehu blaženému blíž se plavě,</p>

  <p>já Asperges me sladce slyšel pěti,</p>

  <p>že mysliť to, ni popsat nelze právě.</p>

  <p>&nbsp;</p>

  <p>I otevřela náruč, ve objetí</p>

  <p>mou chytla hlavu a mne ponořila</p>

  <p>že vodu polykal jsem, ve zápětí</p>

  <p>&nbsp;</p>

  <p>Pak okoupaného mne postavila</p>

  <p>do oněch krásných čtyr luzného kruhu,</p>

  <p>z nichž každá svojím ramenem mne kryla.</p>

  <p>&nbsp;</p>

  <p>„Zde nymfy jsme a hvězdy v nebes luhu,</p>

  <p>než Beatrice sestoupila v žití,</p>

  <p>my určeny již její na obsluhu.</p>

  <p>&nbsp;</p>

  <p>Před její zrak tě uvedem, tam zříti</p>

  <p>ve sladké světlo by tvé vnikly oči,</p>

  <p>tři, hloub jež zří, ti musí přiostřiti.“</p>

  <p>&nbsp;</p>

  <p>Tak zpívajíce začly a již kročí</p>

  <p>ku hrudi Noha s nimi krok můj smělý,</p>

  <p>zkad Beatrice na nás zrak svůj točí.</p>

  <p>&nbsp;</p>

  <p>A řekly: „Hleď, by dle libosti zřely</p>

  <p>tvé oči, před smaragdy stojíš právě,</p>

  <p>z nichž Amora tě kdys ranily střely.“ —</p>

  <p>&nbsp;</p>

  <p>A přání tisíc nad plameny žhavě</p>

  <p>mé oči táhlo k oněm v touhy stesku,</p>

  <p>leč na Nohu vždy tkvěly. V plné slávě</p>

  <p>&nbsp;</p>

  <p>Jak ve zrcadle slunce v čaroblesku</p>

  <p>se zhlíží, tak v nich zhlížel se Noh svatý</p>

  <p>a dvojitý hned v tom hned v onom lesku.</p>

  <p>&nbsp;</p>

  <p>Ó čtenáři, jak žasem byl jsem jatý,</p>

  <p>když předmět ten jsem viděl klidný v sobě,</p>

  <p>a v obraze svém novou změnou vzňatý!</p>

  <p>&nbsp;</p>

  <p>Co udivena v plesu duše v mdlobě</p>

  <p>té nadpozemské okoušela stravy,</p>

  <p>jež nasytí, pak zbouzí hlad v též době,</p>

  <p>&nbsp;</p>

  <p>Rod vyšší zjevujíce v tanec hravý</p>

  <p>tři ony pustily se, k nebeskému</p>

  <p>pak tanci jejich zpěv se pojil smavý:</p>

  <p>&nbsp;</p>

  <p>„— Zrak svatý, Beatrice, obrať k němu,</p>

  <p>hle, miláček tvůj věrný tady stojí,</p>

  <p>co kroků udělal on k cíli svému!</p>

  <p>&nbsp;</p>

  <p>Ty z milosti nám prokaž milost svoji</p>

  <p>a odhal tvář, by druhou spatřil krásu,</p>

  <p>již tajíš před ním stále ve závoji! —“</p>

  <p>&nbsp;</p>

  <p>Ó záře věčného, živého jasu,</p>

  <p>kdo v zřídle Mus moh’ plným douškem píti,</p>

  <p>kdo zšedivěti tak moh’ na Parnassu,</p>

  <p>&nbsp;</p>

  <p>By ducha spjatého se nezdál míti,</p>

  <p>tě popsat chtěje, jak’s přede mnou byla,</p>

  <p>kde nepřestanou sféry v souzvuk zníti,</p>

  <p>&nbsp;</p>

  <p>Když’s vzduchu volně tvář svou odhalila?</p>
</body>
</html>
