<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_18">Zpěv šestnáctý</h3>

  <p>Tma pekel a noc světla oloupená,</p>

  <p>kdy nebem hvězdná záře nezaplála,</p>

  <p>a obloha kdy nejvíc zatažena,</p>

  <p>&nbsp;</p>

  <p>V tak hustý závoj zrak můj sotva jala,</p>

  <p>a nepříjemná byla mému citu,</p>

  <p>jak dým, v němž krajina zde celá stála,</p>

  <p>&nbsp;</p>

  <p>Zrak otevřít jsem nemoh’ světla svitu;</p>

  <p>tož průvodce můj věrný, cesty znalý,</p>

  <p>blíž kroče, rámě dal mi ve soucitu.</p>

  <p>&nbsp;</p>

  <p>Jak slepec za svým vůdcem kráčí v dáli,</p>

  <p>by nezabloudil, nenarazil čelem</p>

  <p>na věci, jež by snadno smrt mu daly:</p>

  <p>&nbsp;</p>

  <p>Tak já jsem kráčel v hustém vzduchu stmělém</p>

  <p>za vůdcem, jenž děl: „Měj se na pozoru,</p>

  <p>bys nevzdálil se někde v kroku smělém.“ —</p>

  <p>&nbsp;</p>

  <p>Já slyšel hlasy zníti; lkaly v sboru</p>

  <p>ku Beránku, jenž všecky viny snímá,</p>

  <p>o soucit, mír a zkojení všech sporů.</p>

  <p>&nbsp;</p>

  <p>Ó Agnus dei takto rtoma svýma</p>

  <p>počínal každý v písni stejnohlasé,</p>

  <p>já zřel, jak všecky svorný souhlas jímá.</p>

  <p>&nbsp;</p>

  <p>„Jsou, mistře, stíny to?“ já ptal se v žase,</p>

  <p>a ke mně on: „Tak jesti, kterak hádáš,</p>

  <p>a hněvu uzel rozvázat jdou k spáse.</p>

  <p>&nbsp;</p>

  <p>Leč kdo jsi ty, jenž sem v náš kouř se vkrádáš,</p>

  <p>máš smělost o nás tak zde rozumovat,</p>

  <p>že zdá se, čas že podle kalend spřádáš?“ —</p>

  <p>&nbsp;</p>

  <p>Hlas jeden zněl tak. „Hleď se dotazovat,“</p>

  <p>děl mistr, „odpověz mu, ať ti poví,</p>

  <p>kde možno po té straně vystupovat.“ —</p>

  <p>&nbsp;</p>

  <p>A já: „Ó tvore, jenž v háv oděn nový</p>

  <p>chceš k Tvůrci přijít, jestli půjdeš se mnou,</p>

  <p>jen zázrak tady poznáš mými slovy.“ —</p>

  <p>&nbsp;</p>

  <p>„Kam smím,tam půjdu,“ v odpověď dal jemnou,</p>

  <p>„sluch, příteli, nás vždycky k sobě pojí,</p>

  <p>byť zraku dým byl třeba clonou temnou.“</p>

  <p>&nbsp;</p>

  <p>„Já s těmi svazky,“ začal jsem řeč svoji,</p>

  <p>„jež zdere smrt, sem přicházím jda k výši,</p>

  <p>já prošel, pekla hrůzy kde se rojí.</p>

  <p>&nbsp;</p>

  <p>A v Boha milosti když takto dýši,</p>

  <p>že uzříti smím jeho dvůr tak skvělý,</p>

  <p>a způsobem, jenž ode všech se liší,</p>

  <p>&nbsp;</p>

  <p>Mně netaj, kdos byl, než dech smrti smělý</p>

  <p>tě zasáh’, rci, jdu dobře ku přechodu,</p>

  <p>neb výrok tvůj náš bude vůdce bdělý.“ —</p>

  <p>&nbsp;</p>

  <p>„Já Marco slul jsem z Lombardského rodu,</p>

  <p>svět znal jsem a ctnost pěstil nejvíc v žití,</p>

  <p>po které mířit nese teď jen škodu.</p>

  <p>&nbsp;</p>

  <p>Jdeš pravou cestou, chceš-li vystoupiti.“</p>

  <p>Tak děl a připojil: „Já tebe žádám,</p>

  <p>až dojdeš tam, se za mne přimluviti.“ —</p>

  <p>&nbsp;</p>

  <p>A já: „Zde svoji přísahu ti skládám,</p>

  <p>že učiním, co chceš, leč pochybností,</p>

  <p>než rozluští se tady, v mdlobu padám.</p>

  <p>&nbsp;</p>

  <p>Dřív prostá, nyní tvojí výmluvností</p>

  <p>jest dvojí, neb mi zřejmý důkaz dává,</p>

  <p>že všechno, co jsem slyšel, pravdu hostí.</p>

  <p>&nbsp;</p>

  <p>Svět ctnosti zbaven, jak zní tvoje zpráva,</p>

  <p>jest na všech stranách pouze zloba lítá,</p>

  <p>kam pohledneš jen, bujet neustává.</p>

  <p>&nbsp;</p>

  <p>Leč prosím, kéž z tvé řeči zkázy svítá</p>

  <p>mně příčina, ať mohu jiným říci,</p>

  <p>ten na vrub nebi ji, ten zemi čítá.“ —</p>

  <p>&nbsp;</p>

  <p>Vzdech hlubý v hlasné „ach“ se stupňující</p>

  <p>on vydal a pak na to pravil: „Druhu,</p>

  <p>svět slepý jest, ty z něho putující;</p>

  <p>&nbsp;</p>

  <p>Vy žijící pak všecku tíž svých sluhů</p>

  <p>jen nebi za hřích kladete, jak spěti</p>

  <p>by muselo vše podle jeho kruhu.</p>

  <p>&nbsp;</p>

  <p>Byť bylo tak, svobodné vůle vznětí</p>

  <p>by nebylo; pak spravedlivo není,</p>

  <p>že dobru ples, kvil zlu jest ve zápětí.</p>

  <p>&nbsp;</p>

  <p>Pohnutku dává ovšem nebe chtění,</p>

  <p>leč všemu ne, a bych i pravil všemu,</p>

  <p>vám dáno k zlu i dobru osvícení.</p>

  <p>&nbsp;</p>

  <p>A vůle svobodná pak duchu mdlému,</p>

  <p>když s nebem první půtky překonala,</p>

  <p>se dobře živená vzpře hnutí zlému.</p>

  <p>&nbsp;</p>

  <p>Vás volné síla větší ve jho jala</p>

  <p>a lepší příroda, ta ve vás tvoří</p>

  <p>tu duši, kterou nebi nepodala.</p>

  <p>&nbsp;</p>

  <p>Když z pravé cesty svět se v bludy noří,</p>

  <p>jen vaše hruď je těchto bludů vlastí,</p>

  <p>tě poučit, v tom chci tobě být zoří.</p>

  <p>&nbsp;</p>

  <p>Neb z ruky Toho, jenž zří na ni v slasti,</p>

  <p>než stvořena jest, jako dítě pravé,</p>

  <p>jež laškuje, ať v smíchu nebo v strasti,</p>

  <p>&nbsp;</p>

  <p>Jde lidská duše v prostotě své hravé,</p>

  <p>nic nezná, z Tvůrce veselého dlaně</p>

  <p>se vrací, kde jí plesy kynou smavé.</p>

  <p>&nbsp;</p>

  <p>Prv malý ples jí stačí, který planě</p>

  <p>ji láká dál, jde za ním neustále,</p>

  <p>když neřídí ji uzda odhodlaně.</p>

  <p>&nbsp;</p>

  <p>Tím nutnost zákona i nutnost krále,</p>

  <p>jenž aspoň pravého by města věže</p>

  <p>moh’ rozeznat, je zjevna. Spějme dále!</p>

  <p>&nbsp;</p>

  <p>Jsou zákony, leč pověz, kdo jich střeže?</p>

  <p>Ni jeden! Pastýř, který v čele kráčí,</p>

  <p>jest jednokopytník, ač žvýká v leže.</p>

  <p>&nbsp;</p>

  <p>Když zástup tedy zří, že vůdce tlačí</p>

  <p>se k dobru, jež on sám chce, jím se živí,</p>

  <p>víc nežádá, to jemu právě stačí.</p>

  <p>&nbsp;</p>

  <p>Tím jasně poznáváš, že původ živý</p>

  <p>všech hříchů spočívá ve správě špatné,</p>

  <p>ne v přírodě, již viní soud váš křivý.</p>

  <p>&nbsp;</p>

  <p>Řím, v světě město všeho dobra statné,</p>

  <p>kdys mělo dvojí Slunce, světské pouti</p>

  <p>i cestě k Bohu stejným světlem platné.</p>

  <p>&nbsp;</p>

  <p>Muselo jedno druhým uhasnouti;</p>

  <p>meč k berle pastýřské se nyní pojí,</p>

  <p>čímž obé nikam nemůže se hnouti.</p>

  <p>&nbsp;</p>

  <p>Neb jedno druhého se málo bojí,</p>

  <p>mně nevěříš-li, ó tu viz jen klasy,</p>

  <p>neb símě jméno rostlině dá svojí.</p>

  <p>&nbsp;</p>

  <p>Kde s Adiží Pad teče, dlouhé časy</p>

  <p>ctnost kvetla rytířská se statečností,</p>

  <p>než Fridrichův svár zved’ tam sporné hlasy:</p>

  <p>&nbsp;</p>

  <p>Teď můž’ tam projít každý bez starostí,</p>

  <p>kdo ze studu se pouze tomu brání,</p>

  <p>by nesetkal se s dobrých společností.</p>

  <p>&nbsp;</p>

  <p>Tři starci žijí tam jak pokárání</p>

  <p>starého času nové době, hosty</p>

  <p>by k sobě vzal je Bůh, jest jejich přání.</p>

  <p>&nbsp;</p>

  <p>Currado da Pallazzo ctností skvosty</p>

  <p>je Gherardo znám i da Castel, spíše</p>

  <p>po francouzsku já řeknu „Lombard prostý“.</p>

  <p>&nbsp;</p>

  <p>Nuž vyznej, římská Církev v svojí pýše</p>

  <p>že břímě své i sebe poskvrnila</p>

  <p>tvou dvojí vládou v kal padnuvší s výše.“ —</p>

  <p>&nbsp;</p>

  <p>„Tvá ústa, Marco, dobře hovořila,</p>

  <p>teď teprv poznávám, proč děti Levi</p>

  <p>kdys boží moudrost statků vydědila.</p>

  <p>&nbsp;</p>

  <p>Leč jaký Gherard, ať tvá moudrost zjeví,</p>

  <p>zbyl tam jak pomník lidu vyhaslého,</p>

  <p>jak výtka v času zdivočelých hněvy?“ —</p>

  <p>&nbsp;</p>

  <p>„Buď zkoušíš mne, neb klameš mne dle všeho,</p>

  <p>děl, dobrého Gherarda nechtě znáti,</p>

  <p>ač řečí z lidu zdáš se Toskánského.</p>

  <p>&nbsp;</p>

  <p>Já nevím, jiným jménem jak ho zváti,</p>

  <p>jen leda podle dcery jeho Gaje;</p>

  <p>leč s Bohem! dál mi nelze víc se bráti.</p>

  <p>&nbsp;</p>

  <p>Viz, denní zář jak hustým kouřem hraje</p>

  <p>a svítí tamo, k spěchu čas mám krátký,</p>

  <p>než Anděl přijde, jenž ty střeží kraje.“ —</p>

  <p>&nbsp;</p>

  <p>Mne slyšet nechtěl a se vrátil zpátky.</p>
</body>
</html>
