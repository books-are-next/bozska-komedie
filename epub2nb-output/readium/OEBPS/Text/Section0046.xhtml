<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_10">Zpěv osmý</h3>

  <p>Již byla chvíle, steskem domů v dáli</p>

  <p>kdy touží plavci, kdy jim srdce svírá</p>

  <p>den, sladkým soudruhům kdy s bohem dali;</p>

  <p>&nbsp;</p>

  <p>Jež láskou raní poutníka, když vtírá</p>

  <p>se v jeho ucho zvuk dálného zvonu,</p>

  <p>jenž zdá se oplakávat den, jenž zmírá.</p>

  <p>&nbsp;</p>

  <p>Sluch přestal všemu naslouchati tónu,</p>

  <p>neb duši vstávat zřel jsem v této době,</p>

  <p>by umlkli, si přála v ruky sklonu.</p>

  <p>&nbsp;</p>

  <p>I sepjala a zvedla dlaně obě</p>

  <p>zrak upírajíc k východu, jak chtěla</p>

  <p>by říci Bohu: — „Klid můj pouze v tobě!“ —</p>

  <p>&nbsp;</p>

  <p>Te lucis ante tak oddaně zněla</p>

  <p>jí hymna z úst a takým sladkým zvukem,</p>

  <p>že zcela duše má se zapomněla.</p>

  <p>&nbsp;</p>

  <p>A všichni, kdo tu s těchto duší plukem,</p>

  <p>ti za ní zpívali tu píseň celou,</p>

  <p>zrak vzpjavše k hvězdám za svých srdcí tlukem.</p>

  <p>&nbsp;</p>

  <p>Za pravdou, čtenáři, spěj myslí bdělou,</p>

  <p>neb tak jest nyní tenký závoj její,</p>

  <p>že pronikneš jej snadno duší vřelou.</p>

  <p>&nbsp;</p>

  <p>Já zřel ctné davy ty, jak obracejí</p>

  <p>zrak tiše výš jak v čekání, v té chvíli</p>

  <p>tak pokorní a bledí v obličeji.</p>

  <p>&nbsp;</p>

  <p>A zřel jsem, shůry jak se na zem chýlí</p>

  <p>dva andělové s meči plamennými,</p>

  <p>jež bez hrotů a otupeny byly</p>

  <p>&nbsp;</p>

  <p>A s listy v jaře právě rozvitými</p>

  <p>šat jejich barvu měl i jejich křídla</p>

  <p>a šat se chvěl, v zad spěl, kdy třásli jimi.</p>

  <p>&nbsp;</p>

  <p>Nad námi jednoho má duše zhlídla,</p>

  <p>co druhý slétl ku druhému kraji,</p>

  <p>že v středu byla toho lidu sídla.</p>

  <p>&nbsp;</p>

  <p>Jich plavé hlavy ještě rozeznají</p>

  <p>mé oči, ale v tvářích tak se matou,</p>

  <p>jak síly přesilám, když podléhají.</p>

  <p>&nbsp;</p>

  <p>„— Jdou z lůna Marie sem stráží svatou,“</p>

  <p>děl Sordel, „stříci dol ten mečů ranou</p>

  <p>před blížící se zmijí jedovatou.“ —</p>

  <p>&nbsp;</p>

  <p>Já, nevěda, kterou by přišla stranou,</p>

  <p>jsem obrátil se a pak v strnulosti</p>

  <p>jsem tisk’ se družných plecí pod ochranou</p>

  <p>&nbsp;</p>

  <p>A Sordel: „Spějme zatím v dol, jenž hostí</p>

  <p>ty velké stíny, do řeči se dáti</p>

  <p>a uvidět vás, potěší je dosti.“ —</p>

  <p>&nbsp;</p>

  <p>Tři kroky sotva moh’ jsem v dál se bráti,</p>

  <p>a byl jsem tam; jeden se na mne díval</p>

  <p>a tvářil se tak, jak by chtěl mne znáti.</p>

  <p>&nbsp;</p>

  <p>Již byla chvíle, v které vzduch se stmíval,</p>

  <p>však ne tak, že by to, co mezi mými</p>

  <p>a jeho zraky jevilo se, skrýval.</p>

  <p>&nbsp;</p>

  <p>On ke mně spěl, já k němu kroky svými.</p>

  <p>„Ctný soudce Nino, nevíš, jak mne blaží,</p>

  <p>že nebyls mezi duchy prokletými!</p>

  <p>&nbsp;</p>

  <p>Jak možno uvítat jej, duch se snaží;</p>

  <p>on ptal se: „Rci, jak dlouho, co jsi přistál</p>

  <p>vod spoustou hory této u zápraží?“ —</p>

  <p>&nbsp;</p>

  <p>„Ó smutným dolem, kde jsem nářků vystál,</p>

  <p>jsem ráno přistál a jsem v prvním žití,</p>

  <p>ač cestou vždy jsem k druhému se chystal.“ —</p>

  <p>&nbsp;</p>

  <p>Mou odpověď jak uslyšeli zníti,</p>

  <p>hned Sordel a ten druhý ustoupili</p>

  <p>jak lid, jejž náhlé udivení chytí.</p>

  <p>&nbsp;</p>

  <p>Tu jeden hned se ku Virgilu chýlí,</p>

  <p>k jinému druhý, jenž tam seděl, s křikem:</p>

  <p>„Viz, Konrade, co učinil Bůh milý!“ —</p>

  <p>&nbsp;</p>

  <p>A ke mně: „Tím tě zapřísahám díkem,</p>

  <p>jejž tomu dlužen jsi, který tak tají</p>

  <p>své první proč, že ztrácíš tam brod mžikem,</p>

  <p>&nbsp;</p>

  <p>Až za tou vodou octneš se vtom kraji,</p>

  <p>rci Giovaně mé, aby za mne lkala</p>

  <p>tam, nevinní kde milost nalézají.</p>

  <p>&nbsp;</p>

  <p>Že matka její by mne milovala,</p>

  <p>já nevěřím, co stužky sňala bílé,</p>

  <p>čas přijde, by je bídná nazpět ždála.</p>

  <p>&nbsp;</p>

  <p>Lzeť poznat na ní nejlíp, krátké chvíle</p>

  <p>jak v ženě lásky plamen žárem hoří,</p>

  <p>když zrak neb hmat jej neudrží v síle.</p>

  <p>&nbsp;</p>

  <p>Tak pěkně kdys ji v hrobku neponoří</p>

  <p>ta zmije, Milánské jež vodí k boji,</p>

  <p>jak kohout z Gallury.“ Již nehovoří,</p>

  <p>&nbsp;</p>

  <p>Však v tváři jemu zřejmě vryto stojí</p>

  <p>to vážné rozhorlení lásky pravé,</p>

  <p>jež srdce hřeje, s mírou však se pojí.</p>

  <p>&nbsp;</p>

  <p>Můj zrak pln touhy zřel pak v nebe tmavé,</p>

  <p>tam kde se hvězdy nejlíněji točí</p>

  <p>jak nejblíž osy kolo. Pronikavé</p>

  <p>&nbsp;</p>

  <p>Proč tam jen, synu, upíráš své oči?</p>

  <p>děl Mistr, já: Tři hvězdy vidím, celý</p>

  <p>pól jimi kolem plá, co zrak jen zočí.</p>

  <p>&nbsp;</p>

  <p>A ke mně on: Čtyř hvězd těch čaroskvělý</p>

  <p>kruh dole jest, který jsi viděl z rána,</p>

  <p>a tyto tam jsou, kde dřív ony dlely.</p>

  <p>&nbsp;</p>

  <p>V tom Sordelo táh’ k sobě mého pána</p>

  <p>řka: Ejhle, nepřítel náš, již je tady!</p>

  <p>a prstem ukazoval, kde ta strana.</p>

  <p>&nbsp;</p>

  <p>Kde malý tento dol byl bez ohrady,</p>

  <p>tam ležel had a byl to tuším jistě,</p>

  <p>jenž Evě podal jabko hořké vnady.</p>

  <p>&nbsp;</p>

  <p>Lez’ pruhem travou, květy v tomto místě,</p>

  <p>teď hlavou sem tam kroutil, teď po hřbetu</p>

  <p>se lízal jak zvěř, když se myje čistě.</p>

  <p>&nbsp;</p>

  <p>Já nezřel, proto těžko říci retu,</p>

  <p>jak ve výši se rajští supi vzpjali,</p>

  <p>však viděl jsem je kroužit v hbitém letu.</p>

  <p>&nbsp;</p>

  <p>Jak ucítil had, že vzduch roztínali</p>

  <p>zeleným křídlem, prch’ a v stejném kynu</p>

  <p>svých křídel andělé se nazpět brali.</p>

  <p>&nbsp;</p>

  <p>Stín, jenž se přibližoval k soudci Ninu,</p>

  <p>když volal jej, po celý útok stále</p>

  <p>se na mne díval v řadě těchto stínů.</p>

  <p>&nbsp;</p>

  <p>— „Když světlo nebes, jež tě vede dále,</p>

  <p>má tolik oleje ve vůli tvojí,</p>

  <p>co třeba dospět k této květné skále,“</p>

  <p>&nbsp;</p>

  <p>Tak začal, „z Valdiniagra, země mojí,</p>

  <p>neb ze sousedství zvěsti spolehlivé</p>

  <p>když máš, mluv, ať se moje touha zkojí!</p>

  <p>&nbsp;</p>

  <p>Já Konrad Malaspina slul jsem dříve,</p>

  <p>já nejsem děd, však z jeho rodu, v lásce,</p>

  <p>jež zde se tříbí, k svým jsem planul živé.“ —</p>

  <p>&nbsp;</p>

  <p>„Já nebyl u vás,“ dím té ku otázce,</p>

  <p>„však po Evropě, kde jen přebývá se,</p>

  <p>kdo sluchu nedal by té o vás zkazce?</p>

  <p>&nbsp;</p>

  <p>Ta pověst, jež váš dům ctí v každém čase,</p>

  <p>jest k chvále pánům a jest k chvále kraji,</p>

  <p>kdo nebyl tam, ji v sterém slyší hlase.</p>

  <p>&nbsp;</p>

  <p>A přisahám, jak dál se ubírají</p>

  <p>mé kroky, rod váš zachoval tu slávu,</p>

  <p>dle meče i dle váčku jen ho znají.</p>

  <p>&nbsp;</p>

  <p>Mrav s přírodou v tom chovají ho právu,</p>

  <p>že ctný jde přímo, cestu hříchu mina,</p>

  <p>byť zkažený svět zlou poslouchal hlavu.“ —</p>

  <p>&nbsp;</p>

  <p>On: „Nyní jdi, věř, slunce, jež zhasíná,</p>

  <p>si sedmkráte v loži nepohoví,</p>

  <p>jež nohami teď Beran obepíná,</p>

  <p>&nbsp;</p>

  <p>A mínění tvé přívětivé znovy,</p>

  <p>věř, ostřejšími hřeby v prostřed hlavy</p>

  <p>ti bude vbito nežli jiných slovy,</p>

  <p>&nbsp;</p>

  <p>Běh soudu světem když se nezastaví!“ —</p>
</body>
</html>
