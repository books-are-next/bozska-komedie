<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv třicátý druhý</h3>

  <p>Ó, bych mněl drsné a chraptivé rýmy,</p>

  <p>jak slušelo by na ten brloh tmavý,</p>

  <p>jejž všecky skály tíží boky svými:</p>

  <p>&nbsp;</p>

  <p>Tu z jádra myšlénky své více šťávy</p>

  <p>bych vytlačil — leč takto se ubírá</p>

  <p>ne bez bázně dál zpěv můj ostýchavý.</p>

  <p>&nbsp;</p>

  <p>Neb chtíti popsati dno všehomíra,</p>

  <p>se nesmí lehce řeč jen odvážiti,</p>

  <p>jež k „tata, máma" jen se otevírá.</p>

  <p>&nbsp;</p>

  <p>Kéž se mnou jsou ty paní, obezdíti</p>

  <p>jež pomáhaly Theby Amfionu,</p>

  <p>by slovo s pravdou v souzvuk mohlo zniti!</p>

  <p>&nbsp;</p>

  <p>O lide, kletý nad vše, zrozen k skonu,</p>

  <p>na místě, o němž těžko hovor splývá,</p>

  <p>že nejste ovce zde neb kozy v shonu!</p>

  <p>&nbsp;</p>

  <p>Když tmavá sluj nás na dně v stíny skrývá,</p>

  <p>hloub pod giganta nohou když jsme stáli</p>

  <p>a k strmé skále co můj zrak se dívá,</p>

  <p>&nbsp;</p>

  <p>Já slyšel volat: „Pozor, jak jdeš v dáli,</p>

  <p>hleď, aby mdlých a bídných bratří vazy</p>

  <p>tvé nohy v další pouti nesšlapaly."</p>

  <p>&nbsp;</p>

  <p>A obrátiv se zřel jsem v svoru hrází</p>

  <p>u nohou jezero, to sklem se zdálo,</p>

  <p>ne vodou více třeskutými mrazy.</p>

  <p>&nbsp;</p>

  <p>V tak hustou kůru sotva chladno spjalo</p>

  <p>tok Dunaje v Rakousích, taký mráz</p>

  <p>kdy ledně nebe Donu sotva dalo</p>

  <p>&nbsp;</p>

  <p>Jak vodě té; neb byť Taborník v ráz</p>

  <p>neb Pietrapana sřítily se na ni,</p>

  <p>led u kraje tam by se nezatřás'.</p>

  <p>&nbsp;</p>

  <p>A jako žába zvedá ke kuňkání</p>

  <p>z vod hubu v čas, kdy selka často stane,</p>

  <p>na blízkou žatvu myslíc v přemítání:</p>

  <p>&nbsp;</p>

  <p>Tak tmavomodré, až tam, čímž stud vzplane,</p>

  <p>zde v ledu zrak trčící stíny zočí,</p>

  <p>do noty čápů klekt jich zubů kane.</p>

  <p>&nbsp;</p>

  <p>Z nich každý dolů tváře svoje točí,</p>

  <p>o zimě ústa důkaz podávají,</p>

  <p>o smutném srdci slzy jejich očí.</p>

  <p>&nbsp;</p>

  <p>Když zrak můj ohlédl se po tom kraji</p>

  <p>a k nohoum pad', tu dva jsem viděl spjaté</p>

  <p>tak, že jich vlasy jeden chumáč tkají.</p>

  <p>&nbsp;</p>

  <p>„O rcete, ňadra jež tak spjatá máte," —</p>

  <p>já začal - - „kdo jste?" A když hrdla vzpjali</p>

  <p>a tváře ke mně obrátili, vzňaté</p>

  <p>&nbsp;</p>

  <p>Jich oči, které stále v slzách tály,</p>

  <p>teď slzami tak mocně překypěly,</p>

  <p>však ztuhlé mrazem slzy ty hned stály</p>

  <p>&nbsp;</p>

  <p>A víčka jejich pevně uzavřely.</p>

  <p>Tak prkno k prknu nespjala kdy skoba;</p>

  <p>tož jak dva kozli proli sobě hřměli.</p>

  <p>&nbsp;</p>

  <p>A jeden, jehož uší zimy zloba</p>

  <p>již zbavila, děl stále nakloněný:</p>

  <p>„Co na nás civíš, jest již dlouhá doba,</p>

  <p>&nbsp;</p>

  <p>Kdo ti dva jsou, chceš vědět roztoužený?</p>

  <p>Ten údol, s něhož Bisenzio splývá,</p>

  <p>byl Albertu a jim též přisouzený,</p>

  <p>&nbsp;</p>

  <p>Jsou rodní bratři; sotva Kaina skrývá,</p>

  <p>byťs celou prošel, stín tak hodný muky</p>

  <p>jak ten, jenž zde se v ledny rosol vryvů.</p>

  <p>&nbsp;</p>

  <p>Ne ten, jenž pikou z Arthušovy ruky</p>

  <p>měl protkanou i se stínem hruď svoji,</p>

  <p>ni Focaccia, ba ani oněch pluky,</p>

  <p>&nbsp;</p>

  <p>Z nichž jeden hlavou stín mi dělá, stojí,</p>

  <p>a Sassol Mascheroni jehož jmeno,</p>

  <p>Toskánský jsi-li, to tě uspokojí.</p>

  <p>&nbsp;</p>

  <p>A dost již se mnou tady hovořeno,</p>

  <p>jsem Camicion de Pazzi, čekat tady,</p>

  <p>než zastoupí mne Carlin, jest mé věno."</p>

  <p>&nbsp;</p>

  <p>Pak šklebících se tváří psích zřím řady.</p>

  <p>a proto zachvěju se posud celý,</p>

  <p>jak zmrzlé louže kdekoliv zřím všady,</p>

  <p>&nbsp;</p>

  <p>Co zatím dál jsme k středu země spěli,</p>

  <p>kde vše, co těžkým jest, se vespol shledá,</p>

  <p>mnou věčný chlad a věčné temno chvěly.</p>

  <p>&nbsp;</p>

  <p>Zda schválně, náhodou neb sudbou, nedá</p>

  <p>se říci, spěje ve samých hlav středu</p>

  <p>do jedné nohou vrazil jsem: „Ó běda,</p>

  <p>&nbsp;</p>

  <p>Proč po mně šlapeš?" zaznělo to z ledu;</p>

  <p>„Za Montaperti trestu mému síly</p>

  <p>když nepřidáváš, proč mnou množíš bědu?"</p>

  <p>&nbsp;</p>

  <p>Já: „Mistře můj, zde na mne počkej chvíli,</p>

  <p>bych toho zvěstí pochyby se zbavil,</p>

  <p>pak rychle, jak chceš, ať pouť naše pílí."</p>

  <p>&nbsp;</p>

  <p>Stál vůdce můj a k onomu já pravil,</p>

  <p>jenž zatím stále klnul v divém vzdoru:</p>

  <p>„Kdo's ty, jenž kletím jsi se neunavil?"</p>

  <p>&nbsp;</p>

  <p>„— A kdo jsi ty, jenž jda skrz Antenoru</p>

  <p>v tvář šlapeš nám, tak že, kdybys</p>

  <p>byl živý, by přílišné to bylo?" V rozhovoru</p>

  <p>&nbsp;</p>

  <p>„Já živ jsem" — dím — ,a jsi-li slávy chtivý,</p>

  <p>já mohu k jiným sdružit jméno tvoje,</p>

  <p>když chceš, by tebe svět byl pamětlivý."</p>

  <p>&nbsp;</p>

  <p>On: „Věru opačné jest přání moje.</p>

  <p>Hej, vari odsud! Ušetř mne již déle,</p>

  <p>zde v špatné licho ty tkáš slova svoje!"</p>

  <p>&nbsp;</p>

  <p>Za kštici vazu chytil jsem ho směle</p>

  <p>řka: „Ty se přece musíš jmenovati,</p>

  <p>sic nezbude ti vlas na hlavě celé!"</p>

  <p>&nbsp;</p>

  <p>On: „Všecky vlasy byť jsi chtěl mi sdráti,</p>

  <p>já neřeknu kdo jsem, ni neukáži,</p>

  <p>nechť stokrát hněv tvůj moji hlavu schvátí.</p>

  <p>&nbsp;</p>

  <p>Již jeho vlas kol svojí ruky váži</p>

  <p>a trhám z něho víc než jednu kštici,</p>

  <p>on štěkaje zrak ztuhly v ledy vráží.</p>

  <p>&nbsp;</p>

  <p>„Co Bocco tropíš?" — hlas zněl volající -</p>

  <p>„zda cvakat zuby nepostačí tobě</p>

  <p>bez štěkání? Ký ďas tě trhá mstící?" —</p>

  <p>&nbsp;</p>

  <p>„Bys dále mluvil, nepřeju víc sobě,</p>

  <p>ty zrádce podlý," děl já, „pravé zvěsti</p>

  <p>chci vyprávět, jež nebudou ti k zdobě."</p>

  <p>&nbsp;</p>

  <p>On: „Jdi a mluv, co libo tobě jesti,</p>

  <p>však o tom nemlč, uzříš-li vlast svoji,</p>

  <p>jenž jazykem svým uměl zde tak plésti.</p>

  <p>&nbsp;</p>

  <p>Pro francouzský žold slzy se mu rojí;</p>

  <p>rci, toho z Duera jsem zřel, jak nyje</p>

  <p>tam, hříšníci kde v chladné lázni stojí.</p>

  <p>&nbsp;</p>

  <p>A ptáš-li se, kdo v mukách dál tu žije,</p>

  <p>ten z Beccherie zde je po tvém boku,</p>

  <p>chřtán jemuž podřezala Florencie.</p>

  <p>&nbsp;</p>

  <p>Jan Soldanier odsouzen v tu stoku,</p>

  <p>s ním Ganellon a Tebaldello hyne,</p>

  <p>jenž v noci Faenzu vzdal bez útoku."</p>

  <p>&nbsp;</p>

  <p>Dál od něho se naše pouť zas šine;</p>

  <p>dva zmrzlí se tu v jedné díře svíjí,</p>

  <p>leb jednoho jak klobouk druhé kyne.</p>

  <p>&nbsp;</p>

  <p>A jako v chléb se hladem zuby ryjí,</p>

  <p>tak jeden v druhého své zuby vbodal</p>

  <p>tam asi, mozek kde se sbíhá s šíjí.</p>

  <p>&nbsp;</p>

  <p>Ne jinak Menalippa spánky hlodal</p>

  <p>kdys vztekem Tydeus, jak ten leb jeho</p>

  <p>i ostatní vše k hlodu sobě podal.</p>

  <p>&nbsp;</p>

  <p>„Jenž zvířecky tak sílu vzteku svého</p>

  <p>na tom, jejž hltáš, zkoušíš v rvaní dravém,</p>

  <p>rci," — děl jsem, — „proč? Věř slibu slova mého,</p>

  <p>&nbsp;</p>

  <p>Že, jestli ty ho proklínáš zde právem,</p>

  <p>když jméno zvím i jeho hřích, na zemi</p>

  <p>to odměnit chci tobě, v bolu žhavém</p>

  <p>&nbsp;</p>

  <p>Když ten, jímž mluvím, jazyk neuschne mi."</p>
</body>
</html>
