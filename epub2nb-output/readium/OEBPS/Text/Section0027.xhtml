<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv dvacátý třetí</h3>

  <p>Dál sami, bez průvodu v němém bolu</p>

  <p>jsme kráčeli, ten napřed a ten vzadu,</p>

  <p>jak přes ulici minoriti spolu.</p>

  <p>&nbsp;</p>

  <p>Mé myšlení tu rozjímajíc vádu</p>

  <p>na bajku Esopa v té padlo době</p>

  <p>o myši a o žábě. V tomto pádu</p>

  <p>&nbsp;</p>

  <p>Se teď a nyní víc nerovná sobě,</p>

  <p>jak s koncem začátek když mysl spojí,</p>

  <p>ty události uvažujíc obě.</p>

  <p>&nbsp;</p>

  <p>A myšlénka jak z myšlénky se rojí,</p>

  <p>tak tato jedna zrodila hned jinou,</p>

  <p>která mi v duši první bázeň dvojí.</p>

  <p>&nbsp;</p>

  <p>Já myslil tak: „Zde tito naší vinou</p>

  <p>za blázny byli k škodě, ku posměchu</p>

  <p>a tuším, to je mrzí. S nehostinnou</p>

  <p>&nbsp;</p>

  <p>Když vůlí vztek se spojí v ryčném spěchu,</p>

  <p>nás divěji štvát budou hněvní ďasi,</p>

  <p>než zajíce pes chytá bez oddechu."</p>

  <p>&nbsp;</p>

  <p>Já cítil, kterak strach mi ježí vlasy,</p>

  <p>a pozorlivý na zad okem těkám</p>

  <p>řka: „Mistře drahý, pro nás není spásy!</p>

  <p>&nbsp;</p>

  <p>Když neskryješ nás, Zlýchspárů se lekám,</p>

  <p>jsouť v patách nám, v své mysli poděšené</p>

  <p>je slyším již a každou chvíli čekám." —</p>

  <p>&nbsp;</p>

  <p>- „Bych olovem já sklo byl podložené,</p>

  <p>tak nezachytil bych tvůj obraz vnější</p>

  <p>jak vnitřní," —děl můj mistr; — „pobouřené</p>

  <p>&nbsp;</p>

  <p>Tvé myšlénky však náhle podobnější</p>

  <p>svým posuňkem a tvarem mým se staly,</p>

  <p>že jedna rada obě ukonejší.</p>

  <p>&nbsp;</p>

  <p>Když s pravé strany tak se kupí skály,</p>

  <p>že v jistý přechod v novou tůň se pojí,</p>

  <p>ta honba domnělá se od nás vzdálí."</p>

  <p>&nbsp;</p>

  <p>Však nedokončil ještě radu svoji;</p>

  <p>já zřel, jak 's křídly rozpjatými pílí</p>

  <p>k nám ďáblů dav a nás chytit se strojí.</p>

  <p>&nbsp;</p>

  <p>Hned uchvátil mne na to mistr milý;</p>

  <p>tak dítě matka hřmotem probuzena,</p>

  <p>když vidí plamen, kterak vůkol střílí,</p>

  <p>&nbsp;</p>

  <p>Hned uchytí a prchá poděšena,</p>

  <p>víc jeho dbá než sebe, neustává</p>

  <p>div do košile jedné oblečena:</p>

  <p>&nbsp;</p>

  <p>S tvrdého břehu tak se v útěk dává</p>

  <p>můj mistr na znak po skloněné skále,</p>

  <p>jež bok druhého jícnu obehnává.</p>

  <p>&nbsp;</p>

  <p>Tak neubíhá voda ve kanále,</p>

  <p>by otočila bleskem kolo mlýnu,</p>

  <p>když k lopatkám se blíží nenadále,</p>

  <p>&nbsp;</p>

  <p>Jak mistr běžel v tomto skalném klínu</p>

  <p>mne na své hrudi nesa bázlivého;</p>

  <p>ne druhu, jeho roven jsem byl synu.</p>

  <p>&nbsp;</p>

  <p>Když jícnu dna se dotkly nohy jeho,</p>

  <p>sbor ďáblů stanul tam, kde trčí skála</p>

  <p>nad námi; on však nebál se víc zlého.</p>

  <p>&nbsp;</p>

  <p>Neb prozřetelnost, jež jim rozkázala,</p>

  <p>pátého příkopu by byli sluzi,</p>

  <p>od něho vzdáliti se, moc jim vzala.</p>

  <p>&nbsp;</p>

  <p>Zde lid jsme našli obílený, chůzí</p>

  <p>spěl zdlouhavou v té jednotvárné tiši,</p>

  <p>s mdlou tváří, plnou úzkosti a hrůzy.</p>

  <p>&nbsp;</p>

  <p>Jich očím kápě kutny byly skrýší,</p>

  <p>a jejich střih se k tomu vzoru chýlí,</p>

  <p>jak ve Clugny je posud nosí mniši.</p>

  <p>&nbsp;</p>

  <p>Na svrchu zlatem svým div neslnili,</p>

  <p>však uvnitř olovo tak tuze tlačí,</p>

  <p>že kutny Fridricha by slamou byly.</p>

  <p>&nbsp;</p>

  <p>Ó těžké pláště, na věčnost jež stačí!</p>

  <p>Vždy k levé ruce stále obráceni</p>

  <p>jsme s nimi šli a zřeli, kterak pláčí.</p>

  <p>&nbsp;</p>

  <p>Však pro tíž pláště v těžkém unavení šli</p>

  <p>zvolna tak, že, jak jsme hnuli bokem,</p>

  <p>jsme s novou tlupou byli seznámeni.</p>

  <p>&nbsp;</p>

  <p>Dím k vůdci: „Každým ohlédni se krokem,</p>

  <p>zda skutky zde, či jmenem kdos je známý,</p>

  <p>ó, prosím, v chůzi bdělým těkej okem!"</p>

  <p>&nbsp;</p>

  <p>Tu jeden, jenž znal toskánsky, za námi</p>

  <p>se ozval křiče: „Stavte nohy v pouti,</p>

  <p>kdo běžíte tak pekel mrákotami!</p>

  <p>&nbsp;</p>

  <p>Co chcete, ode mne lze dosáhnouti.</p>

  <p>I obrátil se vůdce můj a pravil:</p>

  <p>„Stůj, s jeho krokem pak hleď v před se hnouti."</p>

  <p>&nbsp;</p>

  <p>Tu dvéma v tvář jsem patřil, které trávil</p>

  <p>jít dále se mnou plamen touhy vřelý,</p>

  <p>leč úzká mez a těžký plášť je stavil.</p>

  <p>&nbsp;</p>

  <p>Když došli mne, tu šilhajíce zřeli</p>

  <p>po dlouhý čas a neřekli ni slova,</p>

  <p>pak obráceni k sobě vespol děli:</p>

  <p>&nbsp;</p>

  <p>„Dle hrdla pohybu se zdá, že chová</p>

  <p>to tělo život; je-li mrtvý, k čemu.</p>

  <p>kým právem tady chodí bez olova?"</p>

  <p>&nbsp;</p>

  <p>„Ó Toskánský" —mi děl, — „jenž k nešťastnému</p>

  <p>jsi přišel sboru pokrytců, hleď dáti</p>

  <p>nám zvěst, kdo jsi, a odpovídat k všemu!"</p>

  <p>&nbsp;</p>

  <p>Já: „Velké město bylo mojí mátí</p>

  <p>a chůvou mojí nade krásným Arnem,</p>

  <p>a tělo, jež jsem vždycky měl, mne šatí.</p>

  <p>&nbsp;</p>

  <p>Leč kdo jste vy, jimž slzy v toku žárném,</p>

  <p>jak vidím, bolest přes obličej žene,</p>

  <p>co trpíte v tom lesklém plášti parném!"</p>

  <p>&nbsp;</p>

  <p>A jeden děl: „Ty kutny pozlacené</p>

  <p>tak olovem jsou těžky, že nás sklání,</p>

  <p>až váhy skřípají již přetížené.</p>

  <p>&nbsp;</p>

  <p>Jsme z Bologne, „Veselí bratři" zváni,</p>

  <p>ten Loderingo a já Catalano,</p>

  <p>od města tvého volbou povoláni.</p>

  <p>&nbsp;</p>

  <p>By, jednomu co bývá odevzdáno,</p>

  <p>mír střehli jsme; jak šlo to, ulicemi</p>

  <p>u Gardinga jest posud znamenáno."</p>

  <p>&nbsp;</p>

  <p>„Ó bratři, vaše zlo!" — však byl jsem němý,</p>

  <p>hned jak jsem začal, vida, kterak vbitý</p>

  <p>byl jeden v zem jak na kříž koly třemi.</p>

  <p>&nbsp;</p>

  <p>Jak viděl mne, hned zmítal sebou lítý</p>

  <p>a prskal vztekle do vousů své brady.</p>

  <p>Když bratr Catalan to zřel, hned hbitý</p>

  <p>&nbsp;</p>

  <p>Mi vykládal: „Ten probodený tady</p>

  <p>kdys Fariseům radil, jediného</p>

  <p>by umučili pro lid smrtí zrady.</p>

  <p>&nbsp;</p>

  <p>Přes cestu leží nahý, od každého,</p>

  <p>kdo kolem jde, jak vidíš, musí dříve,</p>

  <p>než přejde, cítit celou tíži jeho.</p>

  <p>&nbsp;</p>

  <p>V témž příkopu tchán jeho údy křivé</p>

  <p>též natahuje a ti z rady druzí,</p>

  <p>již byli Židům símě záhubivé."</p>

  <p>&nbsp;</p>

  <p>Tu s podivem se Virgil stavil v chůzi</p>

  <p>nad tím, jenž tady leží bídně v kříži</p>

  <p>u věčném vyhnanství a plném hrůzy.</p>

  <p>&nbsp;</p>

  <p>S tím slovem na to ku bratru se blíží:</p>

  <p>„Když možno sdělit s námi, rcete, zdali</p>

  <p>lze pravou stranou projít bez obtíží</p>

  <p>&nbsp;</p>

  <p>Nám oběma skrz rokle mezi skály,</p>

  <p>ku pomoci a východu z té sluje</p>

  <p>anděly černé bychom nevolali?"</p>

  <p>&nbsp;</p>

  <p>On: „Dřív než mníš, se skála přibližuje,</p>

  <p>jež od velkého kruhu jde a divá</p>

  <p>vše údolí ta křížem prostupuje,</p>

  <p>&nbsp;</p>

  <p>A zdrcena zde propast nepokrývá;</p>

  <p>leč stoupat můžete dál trosek vřavou,</p>

  <p>jichž po stranách i na dně dosti zbývá."</p>

  <p>&nbsp;</p>

  <p>Stál vůdce chvíli s nakloněnou hlavou,</p>

  <p>pak děl: „Ten špatně o tom všem nás zpravil,</p>

  <p>jenž hříšníky tam vidlí bodá žhavou."</p>

  <p>&nbsp;</p>

  <p>„Již v Bologni jsem" — bratr na to pravil —</p>

  <p>„o ďáblu slýchal mnohé nepravosti,</p>

  <p>že otec lži se vždycky lží rád bavil."</p>

  <p>&nbsp;</p>

  <p>Můj vůdce velkým krokem v horlivosti</p>

  <p>spěl trochu vzrušen hněvem v obličeji;</p>

  <p>ty stížené jsem nechal, s ochotností</p>

  <p>&nbsp;</p>

  <p>Jda milovaných nohou za šlepějí.</p>
</body>
</html>
