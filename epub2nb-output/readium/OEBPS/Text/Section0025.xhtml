<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv dvacátý prvý</h3>

  <p>Od mostu k mostu hovoříce spolu</p>

  <p>o jiném, což má báseň nevypráví,</p>

  <p>jsme šli, a dospěli jsme ku vrcholu,</p>

  <p>&nbsp;</p>

  <p>By druhý jícen a v něm usedavý,</p>

  <p>ač marný pláč jsme zřeli; krok náš stane</p>

  <p>a jícen ten mně zdál se divně tmavý.</p>

  <p>&nbsp;</p>

  <p>Jak v zimě ve zbrojnici Benátčané</p>

  <p>si vaří smůlu tak, až musí žhnouti,</p>

  <p>by vysmolili lodě porouchané,</p>

  <p>&nbsp;</p>

  <p>A proto v době, když nemohou plouti,</p>

  <p>ten novou robí loď a ten cpe čile</p>

  <p>své lodi dužiny po mnohé pouti;</p>

  <p>&nbsp;</p>

  <p>Ten na předku, ten v zadním kuje díle,</p>

  <p>ten vesla dělá a ten točí lana,</p>

  <p>ten s větší plachtou a ten s menší píle:</p>

  <p>&nbsp;</p>

  <p>Ne oheň zde, však božská, svrchovaná</p>

  <p>moc tady vaří spousty smoly vřele,</p>

  <p>jíž břehu každá strana lemovaná.</p>

  <p>&nbsp;</p>

  <p>Tu viděl jsem, však nezřel nic v ní ztmělé,</p>

  <p>než varem po ní jak vír bublin táhnul,</p>

  <p>jak vzkypěla a jak zas klesla cele.</p>

  <p>&nbsp;</p>

  <p>A upřeně co dolů jsem se nahnul,</p>

  <p>děl vůdce ke mně: „Měj se na pozoru!"</p>

  <p>a na místo, kde stál jsem, po mně sáhnul.</p>

  <p>&nbsp;</p>

  <p>Já obrátil se podoben jsa tvoru,</p>

  <p>jenž viděti chce, co jej v útěk zrývá,</p>

  <p>však s náhlou bázní když se octne v sporu,</p>

  <p>&nbsp;</p>

  <p>Ač civí dál, přec s během neprodlívá,</p>

  <p>černého ďábla zřel jsem k svojí hrůze,</p>

  <p>jak rychle stoupal na skaliska divá.</p>

  <p>&nbsp;</p>

  <p>Ach, ve pohledu jak byl hrozný tuze!</p>

  <p>A v posuňkách jak vzhledu urputného,</p>

  <p>měl křídla vzpjata, nohu lehké chůze.</p>

  <p>&nbsp;</p>

  <p>Jak přímá, ostrá byla bedra jeho!</p>

  <p>Je tížil hříšník boky, moh' jsem zřiti,</p>

  <p>za nohou svaz jak držel nešťastného. —</p>

  <p>&nbsp;</p>

  <p>- „U mostu našeho," — tak jal se výti:</p>

  <p>„Zlé spáry, zde je radní Zity svaté,</p>

  <p>jen dolů s ním, chci pro druhé též jíti;</p>

  <p>&nbsp;</p>

  <p>Neb tam jich množství, jako on jest, máte,</p>

  <p>tam každý za peníz až na Bonturu</p>

  <p>dá podplatit se a „ne" v „ano" mate!"</p>

  <p>&nbsp;</p>

  <p>V tůň shodil jej a obrátil se vzhůru</p>

  <p>na tvrdé skále; tak pes za zlodějem</p>

  <p>se neřítí, když popustíš mu šňůru.</p>

  <p>&nbsp;</p>

  <p>A onen zmizel, zas však nad peřejem</p>

  <p>se zkroucen mih'; z pod mostu tlapy dravé:</p>

  <p>„Co tady," křikly, „s svatým obličejem?</p>

  <p>&nbsp;</p>

  <p>Než v Serchiu zde jinak se to plave,</p>

  <p>a nechceš-li hrot našich vidlí znáti,</p>

  <p>tož nad povrch se nenoř smůly žhavé!"</p>

  <p>&nbsp;</p>

  <p>Víc než stem vidlí jali se jej práti.</p>

  <p>„Hleď, tajně ať tvá žravost něco lapí,</p>

  <p>zde schován v smůle musíš tancovati!"</p>

  <p>&nbsp;</p>

  <p>Tak kuchaři poroučet sluhům kvapí,</p>

  <p>a každý maso v kotli vidličkami,</p>

  <p>by nevyplulo nahoru, níž ztápí.</p>

  <p>&nbsp;</p>

  <p>Děl dobrý mistr dobrou radou známy:</p>

  <p>„By nezvěděli, že jsi se mnou tady,</p>

  <p>bys záštitu měl, skrč se za skalami!</p>

  <p>&nbsp;</p>

  <p>Co stane se mi pohany a zrady,</p>

  <p>tč neplň bázní, jindy se již stalo,</p>

  <p>že byl jsem při jich půtce, znám jich spády."</p>

  <p>&nbsp;</p>

  <p>Za konec mostu zašel kroků málo</p>

  <p>a k šestému když dostupoval břehu,</p>

  <p>mít klidné čelo, dosti práce stálo.</p>

  <p>&nbsp;</p>

  <p>A s oním vztekem, s bouří, jakou v bohu</p>

  <p>psi za žebrákem zběsile se řítí,</p>

  <p>jenž, kde jen stane, žebrá po noclehu:</p>

  <p>&nbsp;</p>

  <p>Z pod mostu všickni vyrazili lítí</p>

  <p>a na něho své všecky vidle vztáhli.</p>

  <p>On zvolal: „Každý z vás hleď tichy býti!</p>

  <p>&nbsp;</p>

  <p>Než po mně byste vidlicemi sáhli,</p>

  <p>z vás jeden předstup, dej sluch slovu mému,</p>

  <p>pak teprv hleďte, byste vidle vzpřáhli."</p>

  <p>&nbsp;</p>

  <p>Tu řvali: „Jdi, Zlochvoste." A již k němu</p>

  <p>se jeden hnul, co druzí ztichli stoje,</p>

  <p>i děl on cestou: „Co to pomůže mu? —</p>

  <p>&nbsp;</p>

  <p>Mníš, Zlochvoste, že já bych kroky svoje</p>

  <p>sem obrátil," můj pravil mistr drahý, -</p>

  <p>neb mne se netknou vaše všecky boje,</p>

  <p>&nbsp;</p>

  <p>By vůle boží aneb osud blahý</p>

  <p>tak nechtěly? Jdi, tak chce nebes říše,</p>

  <p>bych jinému zde drsné klestil dráhy!" —</p>

  <p>&nbsp;</p>

  <p>Tu poražen on byl tak v svojí pýše,</p>

  <p>že k nohám vidli nechal upadnouti</p>

  <p>k svým druhům: „Teď ho nebijte!" řka tiše.</p>

  <p>&nbsp;</p>

  <p>Tu mistr pospíchal mi pokynouti:</p>

  <p>„O ty, kterého mostu stěny halí,</p>

  <p>vstaň, ke mně zpátky bezpečnou spěš poutí!"</p>

  <p>&nbsp;</p>

  <p>I povstal jsem, šel rychle k němu z dáli</p>

  <p>a ďábli všickni davem na mne spěli,</p>

  <p>že bál jsem se, aby nás neklamali.</p>

  <p>&nbsp;</p>

  <p>Tak zřel jsem, pěší voje strach jak měly, když</p>

  <p>z Caprony dle smlouvy vytáhnuly</p>

  <p>a od vojska se obklíčeny zřely.</p>

  <p>&nbsp;</p>

  <p>I celým tělem k mistru ustrnulý</p>

  <p>jsem přitiskl se, v strachu ohlížeje</p>

  <p>se po jich tvářích zlých, jak jen se hnuli.</p>

  <p>&nbsp;</p>

  <p>Děl k druhu druh své vidle ukláněje: -</p>

  <p>Mám jemu do zad jednu říznou vsadit?"</p>

  <p>a jiný: „Hleď jen, dobře se mu děje!"</p>

  <p>&nbsp;</p>

  <p>Však ten, jejž zřel jsem s vůdcem svým se radit,</p>

  <p>ten obrátil se k ďáblu řka: „Hleď, Rváči,</p>

  <p>svůj plamen rvačky na tu chvíli schladit!"</p>

  <p>&nbsp;</p>

  <p>Pak děl k nám: „Břeh ten, po němž noha kráčí,</p>

  <p>dál nejde, nebo šestý oblouk celý</p>

  <p>jest zřícen na dně, kam tvé oko stačí.</p>

  <p>&nbsp;</p>

  <p>Však v před-li jíti pud jest ve vás vřelý,</p>

  <p>tož dále jděte stále po té hrázi;</p>

  <p>tam jiný břeh, ten přechod s vámi sdělí.</p>

  <p>&nbsp;</p>

  <p>To včera bylo, pět hodin teď schází,</p>

  <p>dvanácte set a šedesát šest roků,</p>

  <p>co zřícení se stalo na té hrázi.</p>

  <p>&nbsp;</p>

  <p>Chci některé svých pobídnouti k skoku,</p>

  <p>by nahlédli, zda mnohý nezveď hlavu;</p>

  <p>dál s nimi jděte, jdou k vám bez úskoku!" — —</p>

  <p>&nbsp;</p>

  <p>„V před Kradoplaze s Jíníšlapem zprávu</p>

  <p>mi dejte! Šilhoun nechať s vámi kráčí,</p>

  <p>ty, Chlupáči, povedeš deset z davu!</p>

  <p>&nbsp;</p>

  <p>K nim Kachomoure ty a Tlamodračí</p>

  <p>s Psímdrápem, Štětináči s chrupem svině,</p>

  <p>v před Netopýre, vzteklý Ohniváči!</p>

  <p>&nbsp;</p>

  <p>Kol žhoucí tůně spějte po pěšině!</p>

  <p>Z těch každý nechať dojde s tělem zdravým</p>

  <p>až k mostu, jenž se klene po roklině!" — —</p>

  <p>&nbsp;</p>

  <p>- „Ó běda, mistře, co zřít musím," — pravím,</p>

  <p>„nech bez průvodu dál nás jít, já věru</p>

  <p>tak nežádám, když směrem dáš se pravým.</p>

  <p>&nbsp;</p>

  <p>Ty, opatrný jsi-li v každém směru,</p>

  <p>jen viz, kterak své zuby na nás cení,</p>

  <p>a pikle kují šilhajíce v šeru."</p>

  <p>&nbsp;</p>

  <p>A ke mně on: „Zde nemístné tvé chvění,</p>

  <p>dle libosti ať zuby vystrkují,</p>

  <p>to patří těm, kdož v smůle uvaření."</p>

  <p>&nbsp;</p>

  <p>Ku hrázi v levo již se obracují,</p>

  <p>však na vůdce dřív, nežli začli jíti,</p>

  <p>skrz zuby v signál jazyk vyplazují,</p>

  <p>&nbsp;</p>

  <p>A tento na cestu nám troubil řití.</p>
</body>
</html>
