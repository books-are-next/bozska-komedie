<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h1 class="sgc-1" id="heading_id_2">III. Ráj</h1>

  <h3 class="sgc-2" id="heading_id_3">Zpěv první</h3>

  <p>Jenž všehomírem hýbe, toho sláva</p>

  <p>vše proniká, víc tady září svojí</p>

  <p>a jinde méně zjevnější se stává.</p>

  <p>&nbsp;</p>

  <p>Já v nebi, v němž se nejvíc světla rojí,</p>

  <p>byl, věci zřel jsem, o nichž dáti zvěsti,</p>

  <p>kdo odtamtud se vrací, neobstojí.</p>

  <p>&nbsp;</p>

  <p>Neb u cíle své touhy, všeho štěstí,</p>

  <p>duch člověka se v takou hloubkú noří,</p>

  <p>že vzpomínka zpět nemůže se vznésti.</p>

  <p>&nbsp;</p>

  <p>Co z říše svaté v upomínek moři</p>

  <p>jak poklad moje duše zachovala,</p>

  <p>ať nyní látku mojí písně tvoří!</p>

  <p>&nbsp;</p>

  <p>Ó dobrý Apolle! kéž by se stala</p>

  <p>tvé síly vásou duše v slední dílo,</p>

  <p>by stihla milý laur tvůj, po němž vzplála!</p>

  <p>&nbsp;</p>

  <p>Jho jedno Parnassu mi dostačilo</p>

  <p>až dosud, dvou teď třeba míti budu</p>

  <p>na zápasišti, jež mi ještě zbylo.</p>

  <p>&nbsp;</p>

  <p>V má ňadra sestup, dýchej zas v jich půda,</p>

  <p>jak učinils, Marsya ve zápasu</p>

  <p>když vytáhl jsi z pochvy jeho údů.</p>

  <p>&nbsp;</p>

  <p>Ó sílo božská, takli mému hlasu</p>

  <p>zde přispěješ, že stín blažené říše,</p>

  <p>jak v hlavě zbyl mi, zjevím všemu času,</p>

  <p>&nbsp;</p>

  <p>K drahému stromu dej ať kročím tiše</p>

  <p>a listím věnčím se, jak zasluhuje</p>

  <p>má látka i tvůj dech, jenž ve mně dýše!</p>

  <p>&nbsp;</p>

  <p>Tak zřídka, otče, dlaň svou natahuje</p>

  <p>básník neb císař tomto po lupení,</p>

  <p>(jen podlost lidských snah to osvědčuje)</p>

  <p>&nbsp;</p>

  <p>Že Delfickému bohu k potěšení</p>

  <p>by Penejské to listí mohlo býti,</p>

  <p>jen v jednom srdci budíc roztoužení.</p>

  <p>&nbsp;</p>

  <p>Žár veliký se z malé jiskry vznítí,</p>

  <p>snad lepším zapěje kdos po mně hlasem,</p>

  <p>by Cirrha jemu v odvet mohla zníti!</p>

  <p>&nbsp;</p>

  <p>Ze různých ohnisk světa lampa jasem</p>

  <p>se jeví smrtelníkům, z toho ale,</p>

  <p>v tři kříže čtyři kruhy kde zřím s žasem</p>

  <p>&nbsp;</p>

  <p>Se pojiti, tam vzchází v záři stálé</p>

  <p>v hvězd lepších družině, dle svého zvyku</p>

  <p>se v světa vosk vtiskujíc dokonale.</p>

  <p>&nbsp;</p>

  <p>Ten slunce stav tam čelil k jitra vzniku</p>

  <p>a tady v noc, tam koule v světle byla</p>

  <p>a naše ve tmě. V tomto okamžiku</p>

  <p>&nbsp;</p>

  <p>Se v levo Beatrice obrátila</p>

  <p>a v slunce přímo zřítelnicí zřela.</p>

  <p>Tak orlí sotva kdy se v jas ten vpila.</p>

  <p>&nbsp;</p>

  <p>A z prvního jak paprsku se dělá</p>

  <p>zas drahý vzcházeje a k výši spěje,</p>

  <p>jak poutník, který po návratu želá:</p>

  <p>&nbsp;</p>

  <p>Tak jejím činem též můj čin se děje,</p>

  <p>neb zrakem v mysl přešlo to a déle</p>

  <p>jsem v slunce patřil než dle obyčeje.</p>

  <p>&nbsp;</p>

  <p>Na místě, které darem Stvořitele</p>

  <p>jest člověku, spíš snesou smysly věci,</p>

  <p>k nimž nelze tady obrátit se směle.</p>

  <p>&nbsp;</p>

  <p>Ne dlouho tak jsem snes to, ale přeci</p>

  <p>tak dlouho, až kol jiskrami vše hrálo</p>

  <p>jak železo, když vyjde žhavé z peci.</p>

  <p>&nbsp;</p>

  <p>Jak přibyl by den ke dni, mně se zdálo,</p>

  <p>neb jakby toho, jenž to může, vůlí</p>

  <p>na nebi slunce vedle slunce stálo.</p>

  <p>&nbsp;</p>

  <p>Výš zraky Beatrice výš se pnuly</p>

  <p>ku věčným kruhům a mé oči na ni</p>

  <p>se odvrácené od nich pevně snuly.</p>

  <p>&nbsp;</p>

  <p>Tím pohledem jsem cítil uvnitř plání,</p>

  <p>jež Glaukos zažil, soudruh mořských bohů</p>

  <p>když po traviny stal se ochutnáni.</p>

  <p>&nbsp;</p>

  <p>Vyjádřit vytržení nemá vlohu</p>

  <p>zde lidské slovo, příklad těm ať stačí,</p>

  <p>jimž milost schovává to ve zálohu.</p>

  <p>&nbsp;</p>

  <p>Zda týž jsem byl já narozen kdys v pláči,</p>

  <p>ty lásko víš, jež na nebi máš vláda,</p>

  <p>a kterouž v světle noha moje kráčí!</p>

  <p>&nbsp;</p>

  <p>Vír sfér, jejž touhou točíš bez úpadu,</p>

  <p>mne za sebou táh harmonií onou,</p>

  <p>již rozděluješ, řídíš do souladu:</p>

  <p>&nbsp;</p>

  <p>Tu celé nebe plálo ohně clonou,</p>

  <p>tož ohněm slunce, tak že kraje celé</p>

  <p>tak v povodni neb dešti sotva tonou.</p>

  <p>&nbsp;</p>

  <p>Ten nový zvuk i toto světlo skvělé</p>

  <p>žár ve mně vzňaly, původ jejich znáti,</p>

  <p>jejž necítil jsem nikdy plát tak vřele.</p>

  <p>&nbsp;</p>

  <p>Ta, jež mne znala jak já sebe, ptáti</p>

  <p>než mohl jsem se, ústa otevřela,</p>

  <p>by úkoj mému duchu mohla přáti.</p>

  <p>&nbsp;</p>

  <p>„Sám v klamný blud se vplítáš,“ ona děla,</p>

  <p>„a proto nezříš, co bys mohl zříti,</p>

  <p>byť zahnat blud tvá duše sílu měla.</p>

  <p>&nbsp;</p>

  <p>Ty nejsi na zemi, jak mníš to býti,</p>

  <p>blesk nesjel tak se svojí mračné vlasti,</p>

  <p>jak nahoru výš k ní tvůj let se řítí.“</p>

  <p>&nbsp;</p>

  <p>Byť první pochybnost má přešla z části</p>

  <p>tím krátkým slovem, jímž se na mne smála,</p>

  <p>blud nový hůře začínal mne másti.</p>

  <p>&nbsp;</p>

  <p>I děl jsem: „Odpočinout duše ždála</p>

  <p>si od podivu, nový však mne mate,</p>

  <p>jak lehká těla pouť má proletala?“</p>

  <p>&nbsp;</p>

  <p>Ta ona s vzdechem zbožným oči svaté</p>

  <p>jak matka přímo na mne obrátila,</p>

  <p>jíž stůně děcko, jež zimnicí jaté.</p>

  <p>&nbsp;</p>

  <p>„Slyš, všecky věci,“ – ihned hovořila –</p>

  <p>„řád mají mezi sebou, forma to je,</p>

  <p>jež vesmír bohu rovným učinila.</p>

  <p>&nbsp;</p>

  <p>V tom tvory vznešené zří síly zdroje,</p>

  <p>jež věčná jest a jediným jest cílem,</p>

  <p>kam směřuje ten řád, všech tvorů roje</p>

  <p>&nbsp;</p>

  <p>Se k tomu kloní ve snažení milém,</p>

  <p>ať prapůvodu podle losu svého</p>

  <p>jsou bližší, větším nebo menším dílem.</p>

  <p>&nbsp;</p>

  <p>Tož plují v moři velkém bytí všeho,</p>

  <p>po různých přístavech se shánějíce,</p>

  <p>kam každého z nich pohání pud jeho.</p>

  <p>&nbsp;</p>

  <p>Ten vzhůru oheň nosí do měsíce,</p>

  <p>ten srdcem lidským hýbá a ten zemi</p>

  <p>do sebe pojí, upevňuje více.</p>

  <p>&nbsp;</p>

  <p>Ne na tvory, jenž k poznání jsou němí,</p>

  <p>leč na rozumné, schopné lásky střílí</p>

  <p>luk tento taky, věř mi, šípy všemi.</p>

  <p>&nbsp;</p>

  <p>A prozřetelnost, jíž vše v řád se chýlí,</p>

  <p>svým světlem nebe drží v klidu stále,</p>

  <p>kde točí to se, které nejvíc pílí.</p>

  <p>&nbsp;</p>

  <p>A k určenému cíli dál a dále</p>

  <p>nás nese struny sila, jež, co střelí,</p>

  <p>vždy k veselému konci vede v mále.</p>

  <p>&nbsp;</p>

  <p>Jet pravda, jako tvar se nepřivtělí</p>

  <p>tak často umělcově snaze ryzí</p>

  <p>neb v odvet látka hluchá je, tak dělí</p>

  <p>&nbsp;</p>

  <p>Se často tvor od dráhy té, z ni mizí,</p>

  <p>neb hnaný pudem, moc má přece dáti</p>

  <p>se podle libosti své v dráhu cizí.</p>

  <p>&nbsp;</p>

  <p>Jak s mraku vidíš oheň dopadati,</p>

  <p>když klamným spádem prvním po náraze</p>

  <p>jsa sveden ku zemi se musí hnáti:</p>

  <p>&nbsp;</p>

  <p>Že stoupáš nyní, zralé po úvaze,</p>

  <p>div není větší, než když voda v nivy</p>

  <p>se vrhá s hory vysoké. Ba snáze</p>

  <p>&nbsp;</p>

  <p>V tom větší mohl bysi vidět divy,</p>

  <p>prost závad kdybys dole utkvěl zpátky,</p>

  <p>jak na zemi lpí tichý oheň živý.“</p>

  <p>&nbsp;</p>

  <p>Pak obrátila k nebi zrak svůj sladký!</p>
</body>
</html>
