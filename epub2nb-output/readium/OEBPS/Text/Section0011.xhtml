<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv sedmý</h3>

  <p>Pape Satan, pape Satan aleppe" —</p>

  <p>Již začal Plutus drsným řváti hlasem.</p>

  <p>A mudřec ctný, jenž všecko ví, by v slepé</p>

  <p>&nbsp;</p>

  <p>Mne sílil bázni, pravil: „Netrň žasem,</p>

  <p>ty skály slézti tebe nezastaví,</p>

  <p>byť sebe víc ti hrozeno tím ďasem."</p>

  <p>&nbsp;</p>

  <p>Pak obrátiv se k vzteklé tlamě praví:</p>

  <p>— „Již ztichni přece, ztichni, vlku kletý,</p>

  <p>nechť nelítostný vlastní vztek tě stráví!</p>

  <p>&nbsp;</p>

  <p>Jsou příčiny, proč jdeme v tyto světy,</p>

  <p>tak chtějí tam, kde Michal hněvem hnutý</p>

  <p>mstil hrdé smilstvo před dávnými lety."</p>

  <p>&nbsp;</p>

  <p>A jako plachty lodi větrem vzduty</p>

  <p>se svinou samy, když byl stěžeň zřícen,</p>

  <p>tak padl k zemi tento netvor krutý.</p>

  <p>&nbsp;</p>

  <p>Tak stoupali jsme spolu v čtvrtý jícen</p>

  <p>vždy dále na břeh muk rostoucích všudy,</p>

  <p>jenž hříchy světa celého je sycen.</p>

  <p>&nbsp;</p>

  <p>O spraveďnosti Boha! Tyto trudy,</p>

  <p>jež viděl jsem, kdo takto nahromadí?</p>

  <p>Proč tak nás v zhoubu řítí naše bludy?</p>

  <p>&nbsp;</p>

  <p>Jak na Charybdě když dva proudy řádí</p>

  <p>ve víru bouřlivém se lámajíce:</p>

  <p>tak zatracenci stále v rej zde pádí.</p>

  <p>&nbsp;</p>

  <p>Zde uviděl jsem lidu mnohem více:</p>

  <p>ti ze stran obou rvali se a lkali</p>

  <p>svým prsem těžké břímě válejíce.</p>

  <p>&nbsp;</p>

  <p>Tu na se vráželi, tu zpět se hnali,</p>

  <p>se obraceli, druh se hádal s druhem:</p>

  <p>Proč lakotíš? Proč mrháš tak? A v dáli</p>

  <p>&nbsp;</p>

  <p>Se nesli takto tímto temným kruhem</p>

  <p>ku protivnému bodu z každé strany,</p>

  <p>svůj sprostý nápěv řvouce pekla luhem.</p>

  <p>&nbsp;</p>

  <p>Když každý ukončil, tu jako štvaný</p>

  <p>zas v novou srážku pádil kroky mdlými.</p>

  <p>Tu já lítostí skorem rozhlodaný</p>

  <p>&nbsp;</p>

  <p>Jsem děl: „O dobrý mistře, vysvětli mi,</p>

  <p>zda knězi byli, již zde trpí strašně,</p>

  <p>ti po levici s vlasy střihanými?</p>

  <p>&nbsp;</p>

  <p>On: „Všickni žili v slepotě své vášně,</p>

  <p>neb chovali se v rozdávání darů</p>

  <p>ti lakotně a ti zas prostopášně.</p>

  <p>&nbsp;</p>

  <p>Dost zřejmě štěkají to hlasem zmaru,</p>

  <p>když z obou kruhů k oněm místům běží,</p>

  <p>kde sporná vina rozdělí je v sváru.</p>

  <p>&nbsp;</p>

  <p>Bez vlasu v týle tito byli kněží</p>

  <p>a mniši, papeži a kardináli,</p>

  <p>v nichž lakota se zmohla bez otěží."</p>

  <p>&nbsp;</p>

  <p>Já na to: „Mistře, snad by rozeznaly</p>

  <p>v jich davu oči moje mnohé známé,</p>

  <p>jež taký zločin, jaká vina kalí."</p>

  <p>&nbsp;</p>

  <p>On ke mně zase: „Zdání tvé tě klame,</p>

  <p>jich temný život zde je przní zase,</p>

  <p>že poznání svit v temnu jim se láme.</p>

  <p>&nbsp;</p>

  <p>Zde věčně po dvou vrážet budou na se,</p>

  <p>ti z hrobu vstanou se zaťatou pěstí,</p>

  <p>a tito zase v oškubaném vlase.</p>

  <p>&nbsp;</p>

  <p>Neb špatně dát i špatně spořit, štěstí</p>

  <p>jim uloupilo nebeské a k hádce zde nutí je.</p>

  <p>Dost o nich dal jsem zvěstí.</p>

  <p>&nbsp;</p>

  <p>Zde, synu milý, vidět můžeš v krátce</p>

  <p>tu frašku statků, jimiž Štěstí vládne,</p>

  <p>a pro něž v lidstvu taký spor a práce.</p>

  <p>&nbsp;</p>

  <p>Neb věř mně, pod měsícem zlato žádné,</p>

  <p>co bylo ho a jest, by v míru zdroje</p>

  <p>z těch nezkojilo jedno srdce chladné."</p>

  <p>&nbsp;</p>

  <p>„Ó mistře," pravím, „pověz ještě, kdo je</p>

  <p>ta Fortuna, o níž jsi děl před chvílí,</p>

  <p>jež světa statky tiskne v spáry svoje?</p>

  <p>&nbsp;</p>

  <p>On praví na to: „Lidé pošetilí</p>

  <p>jste, nevědomí k škodě své i haně,</p>

  <p>tvá pozornost kéž k řeči mé se schýlí!</p>

  <p>&nbsp;</p>

  <p>Jenž moudrostí vše předčí svrchovaně,</p>

  <p>On stvořil nebesa, jim vůdce klade,</p>

  <p>že každý z nich ku každé září straně,</p>

  <p>&nbsp;</p>

  <p>A stejnou měrou světlo dělí všade.</p>

  <p>Tak ředitelku, vůdkyni a paní</p>

  <p>týmž způsobem dal lesku země mladé,</p>

  <p>&nbsp;</p>

  <p>By čas od času statky ve střídání</p>

  <p>od rodu k rodu rozdávala, k vádě</p>

  <p>a zcela proti lidských myslí zdání.</p>

  <p>&nbsp;</p>

  <p>Ten národ trpí, co jde druhý k vládu,</p>

  <p>dle toho vždy, jak nález její hrozí,</p>

  <p>jenž skrytě vládne jako v trávě hádě.</p>

  <p>&nbsp;</p>

  <p>Svou vědou proti ní jste přeubozí:</p>

  <p>v před ona zírá, soudí v lesku slávy,</p>

  <p>v své říši vládne jako druzí bozi.</p>

  <p>&nbsp;</p>

  <p>A losů jejích rej se nezastaví,</p>

  <p>vždy nutností je ku rychlosti hnána</p>

  <p>a těch, jež změna zasáhne, jsou davy.</p>

  <p>&nbsp;</p>

  <p>To ona jest, jež bývá křižována</p>

  <p>a nejvíc od těch, již ji chválit mají,</p>

  <p>jí padne v úděl posměch, škleb a hana.</p>

  <p>&nbsp;</p>

  <p>To spokojenou ale nezleká ji,</p>

  <p>dál veselá svou kouli točí v klidu,</p>

  <p>s druhými pratvory jsouc jako v ráji.</p>

  <p>&nbsp;</p>

  <p>Však sestupujem ve hroznější bídu,</p>

  <p>již každá hvězda zhasla, která vzplála,</p>

  <p>když vyšel jsem. Jest čas, ať dále přijdu."</p>

  <p>&nbsp;</p>

  <p>K druhému kraji kruhem pouť nás hnala</p>

  <p>ku říčce, která s šumotem se pění</p>

  <p>a vrhá v strouhu, kterou vyhledala.</p>

  <p>&nbsp;</p>

  <p>Nad purpur voda temnější se mění</p>

  <p>a v pošmurných vln těchto ve provodí</p>

  <p>jsme drsnou stezkou spěli v zamyšlení.</p>

  <p>&nbsp;</p>

  <p>A tady Styx jest jméno toho brodu,</p>

  <p>jenž bahno tvoří, když svým spádem skácel</p>

  <p>se k šedým srázům, k zatracenců rodu.</p>

  <p>&nbsp;</p>

  <p>Já, s hrůzou jenž se ve dívání ztrácel,</p>

  <p>zřím ve kaluži davy pobláceny,</p>

  <p>ti byli nazi, v očích vztek burácel.</p>

  <p>&nbsp;</p>

  <p>Tu doráželi na se muži, ženy</p>

  <p>ne pěstí jen, leč prsy, patou, hlavou</p>

  <p>a zuby trhali se jako feny.</p>

  <p>&nbsp;</p>

  <p>Dí dobrý mistr: „Synu, tyto dravou</p>

  <p>hněv schvátil vášní a má duše touží,</p>

  <p>bych usvědčit tě mohl zvěstí pravou.</p>

  <p>&nbsp;</p>

  <p>Tam pod vodou se rovněž lidé souží,</p>

  <p>roj bublin na vrchu zříš každou chvíli,</p>

  <p>jak oko praví, kamkoliv se vhrouží.</p>

  <p>&nbsp;</p>

  <p>A spjatí v bahně dí: My smutní byli</p>

  <p>ve sladkém vzduchu, v kterém slunce svítí,</p>

  <p>neb líné páry se v nás uhostily.</p>

  <p>&nbsp;</p>

  <p>A teď musíme v bahně, v smutku dlíti."</p>

  <p>Ten chrčí stále chřtánem hymnus ztmělý,</p>

  <p>neb jasně říci nelze jim, co cítí.</p>

  <p>&nbsp;</p>

  <p>Tak mezi suchým okrajem jsme spěli</p>

  <p>a mezi bahnem, v kruhu louže kalné</p>

  <p>na ty, již bláto hltali, jsme zřeli,</p>

  <p>&nbsp;</p>

  <p>Až dospěli jsme k patě věže valné.</p>
</body>
</html>
