<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <p>&nbsp;</p>

  <p>&nbsp;</p>

  <h3 class="sgc-2" id="heading_id_3">Zpěv osmý</h3>

  <p>Dost dlouho za to měl svět ku své zkáze,</p>

  <p>že Venuše kol lásku pošetilou</p>

  <p>rozsívá t kruhu třetím na své dráze.</p>

  <p>&nbsp;</p>

  <p>A proto ctívali ji se vší silou</p>

  <p>i oběťmi i sliby, zpěvy chvály</p>

  <p>dřív staří s myslí bludem zotročilou.</p>

  <p>&nbsp;</p>

  <p>Pro Dionu, Cupida rovněž pláli,</p>

  <p>v ní matku viděli a v něm pak syna,</p>

  <p>jenž na Didony klín sed hošík malý.</p>

  <p>&nbsp;</p>

  <p>Té jménem, s kterou zpěv ten započiná,</p>

  <p>též hvizdu zvali, jež se slunci dvoří,</p>

  <p>před ním i za ním k tanci nejsouc líná.</p>

  <p>&nbsp;</p>

  <p>Já necítil, jak spěl jsem k její zoři,</p>

  <p>však v ni že jsem, má dosvědčila paní,</p>

  <p>jak před mým zrakem větší krásou hoří.</p>

  <p>&nbsp;</p>

  <p>A jako jiskry vidíš v ohně plání,</p>

  <p>a jako v zpěvu rozeznáváš hlasy,</p>

  <p>ten začíná, co druhý v doznívání:</p>

  <p>&nbsp;</p>

  <p>Já v tomto světle viděl jiné jasy</p>

  <p>prolétat v kruhu, ty míň a ty více,</p>

  <p>dle toho v Boha tvář jak patří asi.</p>

  <p>&nbsp;</p>

  <p>Z chladného mraku větry foukajíce</p>

  <p>ať zjevny neb ne, zdály by se líné</p>

  <p>těm, jichž by postihnuly zřítelnice</p>

  <p>&nbsp;</p>

  <p>Jak řada božských světel k nám se šine,</p>

  <p>svůj zastavujíc plesný rej, ze zdroje</p>

  <p>jenž velkých Serafů se dolů řine.</p>

  <p>&nbsp;</p>

  <p>A jenž nám nejblíž stáli, z těchto roje</p>

  <p>jsem „Hosanna“ tak hlasně slyšel zníti,</p>

  <p>že zas je slyšet věčná touha moje.</p>

  <p>&nbsp;</p>

  <p>A jednoho zřím blíže přistoupiti,</p>

  <p>jenž takto mluvil: „Co chceš, řeknem rádi,</p>

  <p>by duše tvá se mohla zveseliti.“</p>

  <p>&nbsp;</p>

  <p>Náš rej a let i s naší žízní pádí</p>

  <p>v těch kruhu, nebes knížaty jež zvete,</p>

  <p>a o nichž pěls juž na světě v svém mládí:</p>

  <p>&nbsp;</p>

  <p>„Voi, che intendendo il terzo Ciel movete,“&nbsp;</p>

  <p>chcem k vůli tobě odpočinout chvíli,</p>

  <p>tak v srdcích našich láska k tobě kvete.“</p>

  <p>&nbsp;</p>

  <p>Co oči mé se plny úcty chýlí</p>

  <p>ku paní mé, která mne ujistila</p>

  <p>a dodala mi poklidu i síly,</p>

  <p>&nbsp;</p>

  <p>Má tvář se ihned k světlu obrátila,</p>

  <p>jež tolik slibovalo, ve pohnutí</p>

  <p>„Rci kdo ty jsi?“ má ústa promluvila.</p>

  <p>&nbsp;</p>

  <p>A v silnějším to stojí v zaplanutí</p>

  <p>zde přede mnou, neb radost z mojí řeči</p>

  <p>ples jeho množí a je k řeči nutí.</p>

  <p>&nbsp;</p>

  <p>I začlo takto: „Kdyby svět mne větší</p>

  <p>byl dobu choval, než se vskutku stalo,</p>

  <p>moh mnohému se uhnout nebezpečí.</p>

  <p>&nbsp;</p>

  <p>Má rozkoš, kterou moje světlo vzplálo,</p>

  <p>mne taji tobě a tak příliš halí</p>

  <p>jak zvíře, jež se do hedvábí vtkalo.</p>

  <p>&nbsp;</p>

  <p>Dost a vším právem city tvé mně přály,</p>

  <p>a byť bych déle žil, já lásky svojí</p>

  <p>bych víc ti dal než list. Kde Rodan valí.</p>

  <p>&nbsp;</p>

  <p>Se kol levého břehu, kde s nim pojí</p>

  <p>se po svém běhu ústíc Sorga řeka,</p>

  <p>zem ta budoucí byla říší mojí.</p>

  <p>&nbsp;</p>

  <p>I Ausonie roh (jak vzácná vděka),</p>

  <p>kde Gaeta ční, Crotona a Bari,</p>

  <p>kde Tronto s Verdem v šíré moře vtéká:</p>

  <p>&nbsp;</p>

  <p>Na skráni zřel jsem vínek země starý,</p>

  <p>již Dunaj na svém břehu obetkává</p>

  <p>jda z Němec; štěstí kynuly mi zdary</p>

  <p>&nbsp;</p>

  <p>Na Trinacrii, v dýmu jenž je smavá,</p>

  <p>v střed Pachinu a Peloru se noří</p>

  <p>nad zálivem, jenž s větry v boj se dává.</p>

  <p>&nbsp;</p>

  <p>Ne Typhonem, leč sírou, jež v ní hoří;</p>

  <p>jí z Rudolfa a Karla dal bych krále,</p>

  <p>byť špatná vláda, která vždycky tvoří</p>

  <p>&nbsp;</p>

  <p>Zášť v národech, již podmaněni stále,</p>

  <p>ryk vzpoury Palermem nerozpoutala,</p>

  <p>jenž: „Umři! Umři!“ volal nenadále.</p>

  <p>&nbsp;</p>

  <p>Byť duše bratra toho předzvídala,</p>

  <p>on Katalonské chudé hrabivosti</p>

  <p>byl by se střežil, by jej nezdolala.</p>

  <p>&nbsp;</p>

  <p>Neb potřeba je míti pozornosti,</p>

  <p>by on neb jiný na loď vlády jeho</p>

  <p>víc břemen nekladli, neb dost jich hostí.</p>

  <p>&nbsp;</p>

  <p>Syn otců štědrých, ducha spořivého,</p>

  <p>měl v životě svém takých míti sluhů,</p>

  <p>jenž nedbali jen blaha měšce svého.</p>

  <p>&nbsp;</p>

  <p>„Můj vládce, řeč tvá sladce jde mi k duhu,</p>

  <p>že věřím, radost, kterou ve mně nítí,</p>

  <p>to dobro, jež je celé v tomto kruhu,</p>

  <p>&nbsp;</p>

  <p>Ty musíš, pane, jak já stejně zříti,</p>

  <p>tím sladší je mi a tím více drahá,</p>

  <p>že ve patření na Boha ti svítí.</p>

  <p>&nbsp;</p>

  <p>Tys zveselil mne, slovo tvé však sahá</p>

  <p>v tlum pochyb mých, ó prosím, vysvětli mi,</p>

  <p>proč sladké símě v hořký plod se vzmáhá?“</p>

  <p>&nbsp;</p>

  <p>On: „Pravdu-li zvíš o tom ústy mými,</p>

  <p>pak otázkám ty obrátíš se tváří,</p>

  <p>jak nyní k nim‘s obrácen zády svými.</p>

  <p>&nbsp;</p>

  <p>To dobro, které spokojením daří</p>

  <p>a pohybem říš, kterous prošel málem,</p>

  <p>zde t těchto tělesích co síla září.</p>

  <p>&nbsp;</p>

  <p>Ne bytosti jen v duchu dokonalém</p>

  <p>jsou předurčeny, ale ve souzvuku</p>

  <p>s jich bytím jde, že v blahu žijí stálém.</p>

  <p>&nbsp;</p>

  <p>Tím všecko, z toho co odlétá luku,</p>

  <p>zde k určitému konci přímo spěje</p>

  <p>jak šíp jde k cíli. Řeči moji zvuku</p>

  <p>&nbsp;</p>

  <p>Teď naslouchej! Neb nebes velké děje</p>

  <p>by v toho opaku jen trosky byly,</p>

  <p>ne díla, krása jichž se věčná skvěje;</p>

  <p>&nbsp;</p>

  <p>Což nemožno neb vlohy, jimiž pílí</p>

  <p>v rej okruh hvězd, ty nemýlí se tady</p>

  <p>a jejich prazdroj sotva též se mýlí.</p>

  <p>&nbsp;</p>

  <p>Zříš v pravdy této výkladu snad vady?“</p>

  <p>Já na to: „Čeho potřebí, zřím zjevně,</p>

  <p>v tom příroda že nemůž pozbýt vlády.“</p>

  <p>&nbsp;</p>

  <p>On: „Hrál by osud s člověkem víc hněvně,</p>

  <p>by nebyl občanem na této zemi?“</p>

  <p>Dím: „Bez důkazů, ano, to vím pevně.“</p>

  <p>&nbsp;</p>

  <p>„A můž jím být i kdyby s lidmi všemi</p>

  <p>tam nebyl živ dle stavů rozmanitých?</p>

  <p>Ne, pravdu děl-li mistr slovy těmi.“</p>

  <p>&nbsp;</p>

  <p>On dospěl až sem v důsledcích svých hbitých</p>

  <p>a zavíral: Tím rozmanitost v květu</p>

  <p>všech činů vašich i jich zdrojů skrytých.</p>

  <p>&nbsp;</p>

  <p>Tak Solon ten, ten Xerxes dán jest světu,</p>

  <p>ten Melchisedek, a ten jiný zase,</p>

  <p>jenž svého syna ztratil v bujném letu.</p>

  <p>&nbsp;</p>

  <p>Sfér přirozenost v dokonalé kráse</p>

  <p>na smrtelný vosk vtiská pečeť svoji,</p>

  <p>však rozdíl v domech lhostejný jí zdá se.</p>

  <p>&nbsp;</p>

  <p>Tím Esau v matky lůně se juž dvojí</p>

  <p>od Jakuba, Quirin je nízký v rodu,</p>

  <p>že pověsť s Martem jej co otcem pojí.</p>

  <p>&nbsp;</p>

  <p>Co zplozeno by vždycky hrálo v shodu,</p>

  <p>věř, s ploditeli, kdyby nevynikla</p>

  <p>zde prozřetelnost boží nad přírodu.</p>

  <p>&nbsp;</p>

  <p>Teď pravda, již měls v zadu, v před ti vnikla,</p>

  <p>však přídavkem nechť tebe řeč má daří,</p>

  <p>bys zvěděl, jak má duše tobě zvykla.</p>

  <p>&nbsp;</p>

  <p>Když s přírodou se lidské štěstí sváří,</p>

  <p>tu, jako símě vniklé v cizí půdu</p>

  <p>se sama zvrhne a své dílo zmaří.</p>

  <p>&nbsp;</p>

  <p>A kdyby svět dbal na tu sílu pudů,</p>

  <p>jak příroda je dává, věř mi cele</p>

  <p>by plodil dobré lidi bez jha bludu.</p>

  <p>&nbsp;</p>

  <p>Vy v kněžství toho nutíte, jenž směle</p>

  <p>se mečem pásat chce dle pudu svého,</p>

  <p>a krále uděláte z kazatele;</p>

  <p>&nbsp;</p>

  <p>Čímž krok váš na scestí je bludu zlého.</p>
</body>
</html>
