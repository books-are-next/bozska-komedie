<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_24">Zpěv dvacátý druhý</h3>

  <p>Za námi Anděl zůstal, ve průvodu</p>

  <p>jenž v šestý kruh nás vedl na tu horu,</p>

  <p>a jeden znak mi smyl u jeho schodů.</p>

  <p>&nbsp;</p>

  <p>Po spravednosti lačnícímu sboru</p>

  <p>Beati děl a jeho hlasy zněly</p>

  <p>až k sitiunt, kde zmlkly. Beze sporů</p>

  <p>&nbsp;</p>

  <p>Já lehčí zde se cítil, rychlej’ spěly</p>

  <p>mé kroky tak, že snadno, bez těžkostí</p>

  <p>s rychlými duchy týž krok udržely.</p>

  <p>&nbsp;</p>

  <p>Děl Virgil: „Láska zanícená ctností</p>

  <p>vždy jinou lásku ušlechtilou vznítí,</p>

  <p>jak její žár je zjevný; tož co hostí</p>

  <p>&nbsp;</p>

  <p>Tam předpeklí, (kde souzeno mi dlíti),</p>

  <p>Juvenala, z úst jeho známo je mi,</p>

  <p>ctná přízeň jaká ke mně tobě svítí.</p>

  <p>&nbsp;</p>

  <p>Ba cítím lásku k tobě mezi všemi,</p>

  <p>jak k nikomu, jejž nezřel jsem, že krátká</p>

  <p>mi nyní bude cesta schody těmi.</p>

  <p>&nbsp;</p>

  <p>Však zjev mi, (buďtež slova tvoje sladká</p>

  <p>ku příteli, když uzdu pustím příliš</p>

  <p>své odvaze, mluv jako k druhu zkrátka:)</p>

  <p>&nbsp;</p>

  <p>Jak lakota, pro kterou tady kvílíš,</p>

  <p>při moudrosti tvé mohla najít dráhy</p>

  <p>v tvé srdce, teď že tresty její sdílíš?“ —</p>

  <p>&nbsp;</p>

  <p>Nad tím se usmál Statius, však záhy</p>

  <p>dal za odpověď: „Velké lásky tvojí</p>

  <p>mně každé tvoje slovo důkaz blahý.</p>

  <p>&nbsp;</p>

  <p>Jsou v skutku mnohé věci, jež jsou zdroji</p>

  <p>sta pochybností klamných, když nám skryté</p>

  <p>jsou pravé příčiny. Tak v mysli svojí</p>

  <p>&nbsp;</p>

  <p>Tys hádal, mním dle otázky tvé hbité,</p>

  <p>že v tomto nyní když prodlévám kruhu,</p>

  <p>mé srdce lakotou kdys bylo spité:</p>

  <p>&nbsp;</p>

  <p>Nuž tedy věz: až příliš, milý druhu,</p>

  <p>já lakoty byl vzdálen, proto strávil</p>

  <p>šest tisíc měsíců jsem v tomto luhu.</p>

  <p>&nbsp;</p>

  <p>A snahu svou kdybych byl nenapravil,</p>

  <p>při místě, kde jsi, duše hněvem jata,</p>

  <p>ku lidstvu tuto svoji kletbu pravil:</p>

  <p>&nbsp;</p>

  <p>Že nenasytná, svatá touho zlata,</p>

  <p>že nespravuješ všecky lidské snahy?</p>

  <p>tož skály válela by hruď má vzňata.</p>

  <p>&nbsp;</p>

  <p>Že příliš rozpínati křídla záhy,</p>

  <p>já poznal, může ruka k rozdávání,</p>

  <p>to pomoh’ mi sem lítosti cit blahý.</p>

  <p>&nbsp;</p>

  <p>Jak mnozí vstanou k soudu ostříháni,</p>

  <p>že lítost nevzbudili pro tu vinu</p>

  <p>ni v životě, ni při svém umírání.</p>

  <p>&nbsp;</p>

  <p>Věz tedy: Každá vina lidských synů,</p>

  <p>jež protivou jest hříchu nějakého,</p>

  <p>zde vlastní dřevo své s ním chystá k zhynu.</p>

  <p>&nbsp;</p>

  <p>Tož jestli v davu lidu lakotného</p>

  <p>jsem lkal, bych očistil se z hříchů lidských,</p>

  <p>jen z protivy to bylo hříchu mého.“ —</p>

  <p>&nbsp;</p>

  <p>„— Když pěl jsi boje zbraní gigantických</p>

  <p>a Jokasty když pěl jsi smutek dvojí,“</p>

  <p>— děl k němu Básník písní bukolických —</p>

  <p>&nbsp;</p>

  <p>„Když s tebou Klio bila v strunu tvoji,</p>

  <p>mně zdá se k víře neobrátil’s tváře,</p>

  <p>bez níž i dobrý v soudu neobstojí;</p>

  <p>&nbsp;</p>

  <p>Rci, jaké svíčky, kého slunce záře</p>

  <p>ti zaplašily tmy, že plachty svoje</p>

  <p>obrátil’s ihned člunem za Rybáře?“ —</p>

  <p>&nbsp;</p>

  <p>On odvětil: „Dal’s první ty ze zdroje</p>

  <p>mně Parnassu pít, ved’s mne v jeho sluje,</p>

  <p>a k Bohu blíž mne vedly kroky tvoje.</p>

  <p>&nbsp;</p>

  <p>Tys činil, jak kdo nazad nakloňuje</p>

  <p>svou lampu, z které sám on nemá zisku,</p>

  <p>leč cestu jdoucím za ním osvěcuje.</p>

  <p>&nbsp;</p>

  <p>Tož kde jsi děl: Věk obnoví se, v trysku</p>

  <p>se vrátí Spravedlnost a věk zlatý,</p>

  <p>rod nový s nebe na zem sejde v blízku!</p>

  <p>&nbsp;</p>

  <p>Tak tebou básník byl i křesťan vzňatý;</p>

  <p>leč lépe, co ti kreslím, aby zřely</p>

  <p>tvé oči, vztáhnu ruku k malbě. — Jatý</p>

  <p>&nbsp;</p>

  <p>A těhotný byl pravdou již svět celý,</p>

  <p>a pravou víru, která s nebe plála,</p>

  <p>již apoštolé věčné říše seli.</p>

  <p>&nbsp;</p>

  <p>Tu slova básně tvé tak v souzvuk hrála</p>

  <p>se svatou řečí nových kazatelů,</p>

  <p>že návštěva jich zvykem se mi stala.</p>

  <p>&nbsp;</p>

  <p>Ctný život těchto svatých učitelů</p>

  <p>tak dojal mne, že císař když je stíhal,</p>

  <p>jsem slzy svoje přidal k jejich želu.</p>

  <p>&nbsp;</p>

  <p>Jak prospět jim, já ustavičně číhal;</p>

  <p>tam přivedli to mravové jich přísní,</p>

  <p>nad každou sektu že jsem mysl zdvihal.</p>

  <p>&nbsp;</p>

  <p>K Theb řekám než jsem Řeky doved’ s písní,</p>

  <p>já svatou vodu vlít dal na svou hlavu,</p>

  <p>leč křesťan žil jsem skryt a v strachu tísni.</p>

  <p>&nbsp;</p>

  <p>Že pohan já se dlouho jevil davu,</p>

  <p>to odpykal jsem, čtvrtý kruh kde pyká</p>

  <p>víc nežli čtyři věky v líných bravu.</p>

  <p>&nbsp;</p>

  <p>Leč ty, který mně nazvedl’s tíž víka,</p>

  <p>jež velké dobro krylo, v tomto luhu</p>

  <p>dej cestou zprávu, zač ti buď má díka!</p>

  <p>&nbsp;</p>

  <p>Co o Terenci víš snad, starém druhu,</p>

  <p>kde Plautus, Caecilius bydlí s Varrem,</p>

  <p>jsou zatraceni? V jakém pekel kruhu?“ —</p>

  <p>&nbsp;</p>

  <p>— „Já s Persiem i oni s mnohým párem,“</p>

  <p>on odvětil, „u kmeta Řeků dlíme,</p>

  <p>jejž Musy nad jiné svým nadchly žárem.</p>

  <p>&nbsp;</p>

  <p>V tmě kruhu prvního tam všichni sníme</p>

  <p>o hoře, na níž naše kojné bydlí,</p>

  <p>jak přátelé tam vespol hovoříme.</p>

  <p>&nbsp;</p>

  <p>Tam Euripides s Antifonem sídlí,</p>

  <p>pak Agathon i Simonid a síla</p>

  <p>těch Řeků, laur již na svém čele shlídli.</p>

  <p>&nbsp;</p>

  <p>Z tvých Antigona a s ní Deifila</p>

  <p>dlí pohromadě, s nimi pak Argia,</p>

  <p>pak Ismena tak smutná jak vždy byla.</p>

  <p>&nbsp;</p>

  <p>Jež ukázala kdysi zdroj Langia,</p>

  <p>tam Thetis bydlí s Teiresia dcerou,</p>

  <p>tam se sestrami svými Deidamia. —“</p>

  <p>&nbsp;</p>

  <p>Již zmlkli básníci a dálkou šerou</p>

  <p>se rozhlíželi pozorně v té chvíli;</p>

  <p>teď plání bez schodů a skal se berou.</p>

  <p>&nbsp;</p>

  <p>Dne čtyry služky zpět již ustoupily</p>

  <p>a pátá řídí vozu slunce voje,</p>

  <p>a její žhavý hrot již k výši chýlí.</p>

  <p>&nbsp;</p>

  <p>— „Nám asi jest,“ děl vůdce „kroky svoje</p>

  <p>i pravé rámě obrátit víc k lemu,</p>

  <p>jak děláme, kol hory.“ — Rady zdroje</p>

  <p>&nbsp;</p>

  <p>Zde tryskly ze zvyku nám, tedy k němu</p>

  <p>jsme statečně se hnuli, zvlášť co ona</p>

  <p>ctná duše nám v tom přisvědčila všemu.</p>

  <p>&nbsp;</p>

  <p>Šli napřed, za nimi já v dumách tona,</p>

  <p>jich slyše řeč, kterou s umění mého</p>

  <p>tak mnohá spadla tajůplná clona.</p>

  <p>&nbsp;</p>

  <p>Však koncem rozhovoru kouzelného</p>

  <p>byl náhle strom, stál v středu cesty naší</p>

  <p>pln ovoce, svou vůní líbezného.</p>

  <p>&nbsp;</p>

  <p>Jak sosna k výši užší vždy se vznáší</p>

  <p>od větve k větvi opačně zde bylo,</p>

  <p>což od slezení jeho lidi plaší.</p>

  <p>&nbsp;</p>

  <p>Kde cesty konec byl, tam skálu rylo</p>

  <p>vln čistých zřídlo v sladkém zašumění,</p>

  <p>a dolů přes listí se valem lilo.</p>

  <p>&nbsp;</p>

  <p>Jak pěvci k stromu přišli, v okamžení</p>

  <p>hlas zazněl z jeho listů husté směsi:</p>

  <p>„Plod tento jíst vám dovoleno není! —</p>

  <p>&nbsp;</p>

  <p>Marie myslila na svatby plesy</p>

  <p>a plný zdar víc než na žízeň svoji</p>

  <p>a rty, jež prosí za vás nad nebesy.</p>

  <p>&nbsp;</p>

  <p>Římankám byla voda ku nápoji</p>

  <p>a Daniel že krmí pohrdával,</p>

  <p>tím ku moudrosti pravé pronik’ zdroji.</p>

  <p>&nbsp;</p>

  <p>Věk první, ze zlata jenž jméno brával,</p>

  <p>i duběnky činíval chutny hladem</p>

  <p>a v nektar každý pramen předělával,</p>

  <p>&nbsp;</p>

  <p>A Janu, jenž na poušti let žil řadem,</p>

  <p>med s kobylkami stačil, jeho sláva</p>

  <p>tím vynikla nad ostatních všech stádem,</p>

  <p>&nbsp;</p>

  <p>Jak toho zvěsť Evangelium dává.“ —</p>
</body>
</html>
