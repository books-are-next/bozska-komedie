<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv šestnáctý</h3>

  <p>Již tam jsem byl, kde vody bouřně hřměly</p>

  <p>v kruh jiný padajíce v takém hluku,</p>

  <p>jak v plných úlech když se rojí včely,</p>

  <p>&nbsp;</p>

  <p>Tu stíny tři se od jednoho pluku</p>

  <p>v ráz oddělily, který táhnul břehem</p>

  <p>a toho deště žárnou snášel muku.</p>

  <p>&nbsp;</p>

  <p>I křikl každý nás dostihna během:</p>

  <p>„Stůj ty, který zdáš podle šatu býti</p>

  <p>se z vlasti naší zhouby plné zběhem!"</p>

  <p>&nbsp;</p>

  <p>Ach, jaké rány na jich těle zříti</p>

  <p>mně bylo ort plamenů na nich všady:</p>

  <p>i při vzpomínce hruď má bolest cítí.</p>

  <p>&nbsp;</p>

  <p>Můj mistr jejich povšimnul si vády, tvář</p>

  <p>ke mně obrátil řka: „V této chvíli</p>

  <p>dej pozor, k tem být zdvořilý hleď tady.</p>

  <p>&nbsp;</p>

  <p>A kdyby nebyl oheň, který střílí</p>

  <p>zde místa povaha, já řek' bych, v dáli</p>

  <p>spíš ty než oni že máš míti píli."</p>

  <p>&nbsp;</p>

  <p>Svou starou píseň začli, jak jsme stáli,</p>

  <p>a když nás v hlučném dostihnuli reji,</p>

  <p>z těl svých před námi všichni kola spjali.</p>

  <p>&nbsp;</p>

  <p>Jak nazí athleti se prohlížejí,</p>

  <p>kde vhodně by se mohli zachytnouti,</p>

  <p>než spolu tlukou se a porážejí:</p>

  <p>&nbsp;</p>

  <p>Tak každý z nich tvář svoji ke mně kroutí</p>

  <p>se toče v kruhu, tak že hrdlo jeho</p>

  <p>opačnou stále s nohami šlo poutí.</p>

  <p>&nbsp;</p>

  <p>„Ó jestli bída toho místa zlého,</p>

  <p>tvář naše spálená i naše přání"</p>

  <p>z nich jeden děl „zhrdnutí dojdou tvého,</p>

  <p>&nbsp;</p>

  <p>Kéž sláva naše tvého ducha sklání,</p>

  <p>bys pověděl, kdo jsi, tak jisté živé</p>

  <p>že nohy vláčíš pustou pekel plání.</p>

  <p>&nbsp;</p>

  <p>Ten, v jehož stopy kladu nohy chtivé,</p>

  <p>ač na něm nahém vše jest popáleno,</p>

  <p>byl větším, než ty v mysli tušíš snivé.</p>

  <p>&nbsp;</p>

  <p>Vnuk dobré Qualdrady byl, jeho jmeno</p>

  <p>kdys Guidoguerra; v jeho bylo žití</p>

  <p>dost myšlenkou i mečem dosaženo.</p>

  <p>&nbsp;</p>

  <p>Ten druhý, kterého zříš písek tříti,</p>

  <p>je Thegghiaio Aldobrandi, hlasem svým</p>

  <p>na světě víc měl by platen býti.</p>

  <p>&nbsp;</p>

  <p>A v kříži třetí s nimi zde to já jsem,</p>

  <p>Jacopo Rusticucci, ženou raněn,</p>

  <p>té pych mi nejvíc uškodil svým časem."</p>

  <p>&nbsp;</p>

  <p>O bych v té chvíli před ohněm byl chráněn,</p>

  <p>já mezi ně bych uvrhnul se dolů</p>

  <p>a mistrem skok ten nebyl by mi bráněn.</p>

  <p>&nbsp;</p>

  <p>Leč že bych sžehnutý byl od plápolu,</p>

  <p>má úzkost zmohla dobrou vůli moji,</p>

  <p>jež toužila je obejmouti spolu.</p>

  <p>&nbsp;</p>

  <p>Pak začal jsem: „Ne pohrdání kojí</p>

  <p>mou duši, žal však nad vámi ji tráví</p>

  <p>a brzy tak on s ní se nerozdvojí,</p>

  <p>&nbsp;</p>

  <p>Neb ještě co mi tento pán můj praví,</p>

  <p>já tušil již a pomyslil v té době,</p>

  <p>že takých tlum, jak vy jste, zde se staví.</p>

  <p>&nbsp;</p>

  <p>Jsem z vlasti vaší, jmena vaše v zdobě</p>

  <p>tak zářící a vaše činy v pýše</p>

  <p>a s láskou vždy jsem představoval sobě.</p>

  <p>&nbsp;</p>

  <p>Žluč opouštím, k jablkům sladkým výše</p>

  <p>za vůdce svého slibem chci se bráti,</p>

  <p>však musím sestoupit dřív v střed té říše." —</p>

  <p>&nbsp;</p>

  <p>„V tvých údech má-li duch tvůj dlouho vláti,"</p>

  <p>on odpovídal dále na to, „má-li</p>

  <p>tvá sláva ještě v příští věky pláti:</p>

  <p>&nbsp;</p>

  <p>Rci, ctnost a mužnost posud přebývá-li</p>

  <p>jak druhdy v městě našem, či snad samy</p>

  <p>se z něho dávno v plachý útěk daly?</p>

  <p>&nbsp;</p>

  <p>Neb Vilém Borsiere, jenž teprv s námi</p>

  <p>čas krátký trpí a tam s druhy pílí,</p>

  <p>nás příliš mučí svými rozprávkami."</p>

  <p>&nbsp;</p>

  <p>„— Lid nový, náhlé výhry zavinily,</p>

  <p>že a pýchou nádhera k nám tak se vtírá,</p>

  <p>že Florencie teď již nad tím kvílí."</p>

  <p>&nbsp;</p>

  <p>Tak zvolal jsem, má tvář se zvedla sirá,</p>

  <p>a tři, jimž se to odpovědí zdálo,</p>

  <p>se dívali, jak na pravdu se zírá.</p>

  <p>&nbsp;</p>

  <p>„Když jindy by tě stálo to tak málo,"</p>

  <p>mně všickni řekli, „upokojit jiné,</p>

  <p>jsi blah, že hovoříš, co srdce prálo.</p>

  <p>&nbsp;</p>

  <p>Nuž když opustiv tyto kraje stinné</p>

  <p>se vrátíš, spatřit hvězdy, v lidská sídla.</p>

  <p>když v slovu ,Tam jsem byl' ti radost kyne:</p>

  <p>&nbsp;</p>

  <p>Mluv lidem, jak nás duše tvá zde zhlídla."</p>

  <p>Pak rozlomili kolo, prchající</p>

  <p>jich nohy v letu byly jako křídla.</p>

  <p>&nbsp;</p>

  <p>Tak nemohl bys ani ,Amen' říci,</p>

  <p>jak zmizeli, a mistr můj měl péči,</p>

  <p>dál pošinouti kroky putující.</p>

  <p>&nbsp;</p>

  <p>My málo šli a hukot vody věčí</p>

  <p>tak blíže nás již bouřil rozpoutaný,</p>

  <p>že sotva svoje slyšeli jsme řeči.</p>

  <p>&nbsp;</p>

  <p>Jak onen proud, jenž vlastním svahem hnaný</p>

  <p>jde z hory Viso k východu se žena,</p>

  <p>ku Apeninám z levé teče strany,</p>

  <p>&nbsp;</p>

  <p>Se Aquacheta zove u pramena,</p>

  <p>než v nižší řečiště svou drahou splyne.</p>

  <p>u Forli pak již toho nemá jmena;</p>

  <p>&nbsp;</p>

  <p>Dál přes San Benedetto s hor se řine</p>

  <p>a v rokli, kde by asyl pro tisíce</p>

  <p>měl býti, s třeskem divokým se vine:</p>

  <p>&nbsp;</p>

  <p>Zde s příkrého se svahu sklánějíce,</p>

  <p>jsme poznali, jak sluch nám v krátce času</p>

  <p>by zranily ty černé vody hřmíce.</p>

  <p>&nbsp;</p>

  <p>Já hrubý provaz měl jsem kolem pasu,</p>

  <p>s nímž, myslil jsem, že chytne ruka smělá</p>

  <p>to pestrobarvé zvíře ve zápasu.</p>

  <p>&nbsp;</p>

  <p>Když odvázal jsem provaz ten si s těla,</p>

  <p>jak vůdce poručil, dal jsem ho jemu</p>

  <p>na husté klubko zatočený zcela.</p>

  <p>&nbsp;</p>

  <p>On v pravo obrácen k propasti lemu</p>

  <p>dál trochu od kraje ho dolů hodil</p>

  <p>vstříc propasti té jícnu bezednému.</p>

  <p>&nbsp;</p>

  <p>„Ký nový div as dole tam se zrodil,</p>

  <p>by s novým kynem souhlasil," — dím v taji</p>

  <p>„jejž mistr tak svým okem doprovodil?"</p>

  <p>&nbsp;</p>

  <p>Jak opatrní lidé býti mají</p>

  <p>zvlášť u těch, již se s činem nespokojí,</p>

  <p>leč v myšlenku i duchem pronikají!</p>

  <p>&nbsp;</p>

  <p>On ke mně děl: „Co v mysli tvé se rojí</p>

  <p>a co já čekám, tryskne nad skal svahy</p>

  <p>a objeví se v krátce tváři tvojí.</p>

  <p>&nbsp;</p>

  <p>Té pravdě vždycky, která má lže tahy,</p>

  <p>máš zavřít ústa jí se opíraje:</p>

  <p>neb bez viny nás v hanbu vrhá záhy.</p>

  <p>&nbsp;</p>

  <p>Zde mlčet však mi nelze, přísahaje</p>

  <p>při této komedii já ti pravím,</p>

  <p>kéž s přízní mi se její potká báje:</p>

  <p>&nbsp;</p>

  <p>Já viděl hustým tímto vzduchem tmavým,</p>

  <p>jak postava se nesouc vzhůru pluje</p>

  <p>i statečnému srdci děsem pravým.</p>

  <p>&nbsp;</p>

  <p>Jak vrací se, kdo časem sestupuje,</p>

  <p>by kotvu zveď, již chytly skalin rohy</p>

  <p>neb jiného cos, nad čímž moře duje,</p>

  <p>&nbsp;</p>

  <p>Se vzepne výš a k sobě skrčí nohy.</p>
</body>
</html>
