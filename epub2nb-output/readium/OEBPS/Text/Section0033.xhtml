<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv dvacátý devátý</h3>

  <p>Ty různé rány a to množství lidu</p>

  <p>tak spily moje oči unavené,</p>

  <p>že zatoužily poplakat si v klidu.</p>

  <p>&nbsp;</p>

  <p>Leč Virgil děl: „Nač ještě obrácené</p>

  <p>dlí zřítelnice tvé tam dole, druhu,</p>

  <p>kde zmrzačených stínů dav se žene?</p>

  <p>&nbsp;</p>

  <p>Tak nečinil jsi v jiném žádném luhu,</p>

  <p>věz, chceš-li duše čítati v tom roji,</p>

  <p>mil dvacet dva že stáčí se v tom kruhu.</p>

  <p>&nbsp;</p>

  <p>Hle, pod nohami již nám měsíc stojí</p>

  <p>a málo času zbývá, víc však zříti,</p>

  <p>než posud objeveno, duši tvojí." —</p>

  <p>&nbsp;</p>

  <p>„Bys tušil," já jsem začal hovořiti,</p>

  <p>„proč dolů tam jsem patřil dlouhou chvíli,</p>

  <p>ty dovolil bys mně tam déle dlíti." —</p>

  <p>&nbsp;</p>

  <p>Však proto, dál že kráčel vůdce milý,</p>

  <p>já za ním šel, odpověď cestou dával:</p>

  <p>V té sluji, na niž obráceny byly</p>

  <p>&nbsp;</p>

  <p>Mé oči, zdá se mi, že oplakával</p>

  <p>stín z krve mojí těžkou svoji vinu,</p>

  <p>již trestá tady takových muk nával.</p>

  <p>&nbsp;</p>

  <p>Děl mistr: „Upomínka toho stínu</p>

  <p>by budoucně tvé nechmuřila čelo,</p>

  <p>dbej na jiné, on zůstaň si v tom klínu.</p>

  <p>&nbsp;</p>

  <p>Já zřel, co mostu u paty se dělo,</p>

  <p>jak na tě ukazoval hroze stále,</p>

  <p>a druzi zvali jej Geri del Bello.</p>

  <p>&nbsp;</p>

  <p>Však ty jsi příliš hloubal v toho žale,</p>

  <p>jenž v Altafortu vláď, v tom okamžení,</p>

  <p>že's nezřel naň, tož odešel on dále." —</p>

  <p>&nbsp;</p>

  <p>„Ó vůdce," dím, „násilné zavraždění</p>

  <p>že posud pranikým se nepomstilo,</p>

  <p>kdo podíl měl na jeho zahanbení,</p>

  <p>&nbsp;</p>

  <p>Jej proto velice tak rozhořčilo,</p>

  <p>bez odpovědi že mne nechal státi,</p>

  <p>tím srdce mé jen víc se obměkčilo."</p>

  <p>&nbsp;</p>

  <p>Tak jali jsme se cestou rozmlouvati</p>

  <p>až ku srázu, dol druhý odkud celý</p>

  <p>při lepším světle molť se ukázati.</p>

  <p>&nbsp;</p>

  <p>Klášterní chodbu poslední jsme měli</p>

  <p>před sebou Slují zlých, že všecky davy</p>

  <p>fraterů jejích v obličej nám zřely.</p>

  <p>&nbsp;</p>

  <p>Tu různý pláč mne stihl usedavý,</p>

  <p>že protk' mne šípy soucit hlodající,</p>

  <p>až rukou uši kryl jsem i část hlavy.</p>

  <p>&nbsp;</p>

  <p>Z Valdichiana jakby špitálníci</p>

  <p>a z Maremmy a Sardinie, v září</p>

  <p>a červenci již stůňou na zimnici,</p>

  <p>&nbsp;</p>

  <p>By nahromadě byli tam, tak sváří</p>

  <p>se pláč a ston, a taký puch tam dýše,</p>

  <p>jak úd, když ranou hnisá a se paří.</p>

  <p>&nbsp;</p>

  <p>Na poslední břeh sestoupli jsme tiše,</p>

  <p>po dlouhém srázu vždycky k levé straně:</p>

  <p>tu vzplál můj zrak, že až k dnu oné skrýše</p>

  <p>&nbsp;</p>

  <p>Moh' patřit jsem, kde spravedlnost Páně</p>

  <p>tak falšovníky stíhá v jejich vině,</p>

  <p>jež zapsala si, a v ty vrhla stráně.</p>

  <p>&nbsp;</p>

  <p>Ba zdá se mi, že národ na Aegině</p>

  <p>tak nebyl, když naň morná rána padla</p>

  <p>a vzduch pln nákazy byl, ve vteřině</p>

  <p>&nbsp;</p>

  <p>Že zvěř až k červu nejmenšímu chřadla,</p>

  <p>že staří národové obnovili,</p>

  <p>jak básníkům báj do péra ta kladla,</p>

  <p>&nbsp;</p>

  <p>Se z rodu mravenců. Ach, také byli</p>

  <p>zde v tmavém dolu různé duchů řady,</p>

  <p>i slyším je, jak posud v sluch můj kvílí.</p>

  <p>&nbsp;</p>

  <p>Ten ležel na břiše, ten svými zády</p>

  <p>o záda druhého se vzpíral, mnohý</p>

  <p>lez' čtyřmo podél smutné dráhy tady.</p>

  <p>&nbsp;</p>

  <p>Krok za krokem a mlčky chorých</p>

  <p>stohy jsme viděli a slyšeli,jak úpí,</p>

  <p>však těla zvednout nemohli ni nohy.</p>

  <p>&nbsp;</p>

  <p>Dva opřené jsem viděl sedět z tlupy,</p>

  <p>jak pánev k pánvi do krbu se dává,</p>

  <p>od hlavy k patě znešvařené strupy.</p>

  <p>&nbsp;</p>

  <p>Tak nezřel jsem, že koňák hřbílkem mává,</p>

  <p>by odbyl práci, když jej mrzí bdění,</p>

  <p>neb jiný, jejž pán jeho očekává:</p>

  <p>&nbsp;</p>

  <p>Jak nehty sobě každý v rozvzteklení</p>

  <p>po kůži jezdil, jež tím svrabem vzňata,</p>

  <p>od něhož více pomoci již není,</p>

  <p>&nbsp;</p>

  <p>A prašivinu nehty drát si chvátá,</p>

  <p>jak přes okouna šupiny nůž letí</p>

  <p>neb jiné ryby, jež víc šupinatá.</p>

  <p>&nbsp;</p>

  <p>„Ty, prsty jenž se škrabeš po své pleti,"</p>

  <p>můj vůdce započal, „a ve vidlici</p>

  <p>je časem měníš, z těch, již ve zápětí</p>

  <p>&nbsp;</p>

  <p>Dlí tobě, rci, jsou tady Latiníci;</p>

  <p>To řekneš-li nám, kéž ti věčně stačí</p>

  <p>ku této práci nehty hlodající!" — —</p>

  <p>&nbsp;</p>

  <p>„Jsme Latiníci," děl z nich jeden v pláči,</p>

  <p>„jež znetvořené zříš zde v muce lkáti;</p>

  <p>leč kdo jsi ty, proč noha tvá zde kráčí?"</p>

  <p>&nbsp;</p>

  <p>A vůdce děl: „S tím živým ubírati</p>

  <p>se musím tady ode stráně k stráni,</p>

  <p>mám v úmyslu mu peklo ukázati."</p>

  <p>&nbsp;</p>

  <p>Tu přestalo vzájemné opírání,</p>

  <p>a každý na mne zřel se hrůzou chvěje</p>

  <p>a druzí též tím zvukem přivoláni.</p>

  <p>&nbsp;</p>

  <p>Můj dobry mistr zcela obraceje</p>

  <p>se ke mně, děl: „Rci, co chceš povědíti!" -</p>

  <p>Já začal jsem dle svého obyčeje:</p>

  <p>&nbsp;</p>

  <p>„Když v prvním světě nemá vytratiti</p>

  <p>se upomínka vaše z lidské hlavy,</p>

  <p>leč pod mnohými slunci má se stkvíti:</p>

  <p>&nbsp;</p>

  <p>Tož z jakých národů jsou vaše davy</p>

  <p>mi rcete, trest váš hnusný, netušený</p>

  <p>vás nezděs, věrné podati mi zprávy!" —</p>

  <p>&nbsp;</p>

  <p>„Jsem z Arezza, Albero ze Sieny</p>

  <p>dal upálit mne, ale v tyto kraje,</p>

  <p>proč umřel jsem, já nebyl odsouzený.</p>

  <p>&nbsp;</p>

  <p>Jest pravda, že jsem děl s ním pohrávaje:</p>

  <p>Já vzduchem mohu v smělý let se vznésti!</p>

  <p>Leč on chuť velkou, malý rozum maje</p>

  <p>&nbsp;</p>

  <p>Chtěl v umění tom zkusit svoje štěstí;</p>

  <p>a že jsem nezměnil jej na Daidala,</p>

  <p>mne tomu dal, syn jehož byl dle zvěsti.</p>

  <p>&nbsp;</p>

  <p>Leč v poslední sluj z desíti mne hnala.</p>

  <p>že na světě jsem dělal alchymii,</p>

  <p>zvěst Minosa, která se nesklamala."</p>

  <p>&nbsp;</p>

  <p>Já k básníku dím: „Řekni sám, zda žijí</p>

  <p>jak Sienští tak marní blázni v pýše?</p>

  <p>Víc rozmařilí nejsou ve Francii."</p>

  <p>&nbsp;</p>

  <p>Nač druhý prašivec má slova slyše</p>

  <p>mně odpovídal: „Ano, vyjma Striccu,</p>

  <p>jenž mírné výdaje jen dělal tiše,</p>

  <p>&nbsp;</p>

  <p>A Niccolu, jenž ctnému hověl zvyku,</p>

  <p>že hřebíček v ty zaveď bujné sady,</p>

  <p>kde také símě zachytí se v mžiku,</p>

  <p>&nbsp;</p>

  <p>A vyjma společnost, v níž vinohrady</p>

  <p>i s lesy zmrhal Caccio z Asciano,</p>

  <p>i Abbagliato svůj rozum mladý.</p>

  <p>&nbsp;</p>

  <p>Leč bysi zvěděl, kým ti notováno</p>

  <p>zde proti Sienským tak zlými slovy,</p>

  <p>hleď v tvář mou, hned ti bude zvěstováno,</p>

  <p>&nbsp;</p>

  <p>Že Capocchia stín jsem, který kovy</p>

  <p>kdys falšoval, jak bylo tenkrát v modě;</p>

  <p>a poznávám-li tě, vzpomeneš znovy,</p>

  <p>&nbsp;</p>

  <p>Jak opičíval jsem se po přírodě."</p>
</body>
</html>
