<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_2">Zpěv čtvrtý</h3>

  <p>Sen v hlavě zdrtila mi hromu rána,</p>

  <p>že vyletěl jsem vzhůru polekaný</p>

  <p>jak osoba, jež náhle zburcována.</p>

  <p>&nbsp;</p>

  <p>Mé oči zotaveny na vše strany</p>

  <p>se obracejí, pevně upírají,</p>

  <p>by poznaly, u jaké dlím teď brány.</p>

  <p>&nbsp;</p>

  <p>A pravdou bylo: stál jsem na pokraji</p>

  <p>té propasti tmy, zahynutí, zmaru,</p>

  <p>jež bouři nářků nekonečných tají.</p>

  <p>&nbsp;</p>

  <p>Tak tmavá, bezdná, zahalena v páru,</p>

  <p>že, oko když jsem vnořil na dno její,</p>

  <p>v tmách rozeznat jsem nemoh' žádných tvarů.</p>

  <p>&nbsp;</p>

  <p>— „V svět slepý vstupmež temna na peřeji,</p>

  <p>začíná básník zděšen, s bledou lící,</p>

  <p>ty půjdeš druhý vždy, já napřed spěji."</p>

  <p>&nbsp;</p>

  <p>Tvář jeho spatřiv barvu střídající:</p>

  <p>„Když ty se lekáš, kterak já mám jíti,</p>

  <p>ty, posila mé mysli klesající?"</p>

  <p>&nbsp;</p>

  <p>On ke mně: „Muka zatracenců nití</p>

  <p>jen barvu soucitu v mé tváři bledé,</p>

  <p>jež barvou bázně tobě zdá se býti.</p>

  <p>&nbsp;</p>

  <p>Leč pojďme, pouť jest dloubá, jež nás vede."</p>

  <p>A vstoupil již a nechal, bych šel za ním</p>

  <p>v kruh první, jenž tůň spíná. V mlze šedé</p>

  <p>&nbsp;</p>

  <p>Tu do kola, kam jenom ucho skláním,</p>

  <p>ryk nářků nezněl, ale vzdechů chvění,</p>

  <p>že věčný vzduch se třás' tím tichým lkáním.</p>

  <p>&nbsp;</p>

  <p>Zde davy trpěly, však bez mučení,</p>

  <p>žen, mužů, dětí v jedné směsi spolu,</p>

  <p>a byly mnohé, velké, k nesečtení.</p>

  <p>&nbsp;</p>

  <p>Dí dobrý mistr: „V jakém lkají bolu,</p>

  <p>proč neptáš se, ni koho kruh ten hostí?</p>

  <p>Nuž krátce poslyš, dál než půjdem dolů:</p>

  <p>&nbsp;</p>

  <p>Ti nehřešili, ale jejich ctnosti</p>

  <p>jim nestačí, neb křestu nepřijali,</p>

  <p>jenž branou je tvé víry k blaženosti.</p>

  <p>&nbsp;</p>

  <p>Jak sluší se, tak Boha nevzývali,</p>

  <p>neb žili před křesťanstvím; v tyto stíny</p>

  <p>já patřím sám, tím nedostatkem vzali</p>

  <p>&nbsp;</p>

  <p>Jsme tento trest, však nebyl to hřích jiný;</p>

  <p>nás mučí pouze tajná touhá smělá,</p>

  <p>v ní bez naděje žijem život líný." —</p>

  <p>&nbsp;</p>

  <p>Po slovech těch mi bolest v srdci vřela,</p>

  <p>neb lidi zřel jsem převeliké ceny,</p>

  <p>jichž valná tlupa v předpeklí tom dlela.</p>

  <p>&nbsp;</p>

  <p>„Rci, pane, mistře," ptám se roztoužený,</p>

  <p>neb chtěl jsem býti zjištěn vírou svojí,</p>

  <p>tou, kterou každý blud je přemožený,</p>

  <p>&nbsp;</p>

  <p>„Rci, zdaliž někdo k blaženosti zdroji</p>

  <p>se odsud svou neb cizí snahou vrátil?"</p>

  <p>On pochopiv hned smysl řeči mojí,</p>

  <p>&nbsp;</p>

  <p>Děl: „Krátký čas, co krok můj sem se ztratil,</p>

  <p>kdos mocný přišel ve průvodu slávy,</p>

  <p>svit vítězství mu božské čelo zlatil.</p>

  <p>&nbsp;</p>

  <p>Vzal odsud lidí praotce stín tmavý,</p>

  <p>s Ábelem, Noema, Mojžíše dále,</p>

  <p>jenž poslušen v jho zákona spjal davy,</p>

  <p>&nbsp;</p>

  <p>Pak Abrahama i Davida krále,</p>

  <p>Jakuba s otcem, syny, Rachel taky,</p>

  <p>pro niž on tolik trudu snášel v žale.</p>

  <p>&nbsp;</p>

  <p>A jiných mnoho vzal v ráj nad oblaky,</p>

  <p>však před nimi se odsud nedostala</p>

  <p>ni jedna z duší, jež tvé vidí zraky." —</p>

  <p>&nbsp;</p>

  <p>Pouť naše mezi řečí neustala,</p>

  <p>i kráčeli jsme dále lesem tiše,</p>

  <p>tož lesem duchů, jež jsem vina svála.</p>

  <p>&nbsp;</p>

  <p>A neušli jsme mnoho kroků s výše,</p>

  <p>když pláti zřel jsem oheň, jehož svitem</p>

  <p>se v polokruhu jasní stínů říše.</p>

  <p>&nbsp;</p>

  <p>Tu poznat moh' jsem, ač v pohledu hbitém,</p>

  <p>jak z dálky v temno mdlý můj zrak se zvedá,</p>

  <p>že ctným zástupům země ta je bytem. —</p>

  <p>&nbsp;</p>

  <p>„Ty, jímž se chlubí umění i věda,</p>

  <p>kdo jsou, jimž taká pocta udělena,</p>

  <p>jež s jinými se pomíchat jim nedá?"</p>

  <p>&nbsp;</p>

  <p>On odpovídá: „Slávou jejich jména,</p>

  <p>jež jistě posud v lidském zvučí žití,</p>

  <p>jim tato milost nebem udělena."</p>

  <p>&nbsp;</p>

  <p>A zatím velký hlas jsem slyšel zníti:</p>

  <p>„Buď největšímu z pěvců úcta vzdána,</p>

  <p>zda nezříte stín jeho zpět k nám jíti?"</p>

  <p>&nbsp;</p>

  <p>Jak zhasla řeč ta tichem zkolébána,</p>

  <p>zřím čtyry velké stíny k nám jít směle,</p>

  <p>v jich tváři trud ni slast nebyla psána.</p>

  <p>&nbsp;</p>

  <p>Můj dobrý mistr přimlouvá mi vřele:</p>

  <p>„Viz onoho, jenž meč má ve pravici</p>

  <p>a jako kníže druhým kráčí v čele;</p>

  <p>&nbsp;</p>

  <p>Toť Homér nad básníky králující,</p>

  <p>Lukán jest zadní, Ovid kráčí třetí,</p>

  <p>Horác jest druhý satirou se stkvící.</p>

  <p>&nbsp;</p>

  <p>A jedním hlasem, jejž tu slyšel's zněti,</p>

  <p>mne tito slaví, že jsem roven s nimi,</p>

  <p>a pravdu mají, když mé jméno světí."</p>

  <p>&nbsp;</p>

  <p>Tu krásnou školu zřel jsem zraky svými,</p>

  <p>knížete zpěvů nejmocnější síly,</p>

  <p>jenž jako orel letí před druhými.</p>

  <p>&nbsp;</p>

  <p>Když malou spolu hovořili chvíli,</p>

  <p>tu vlídně kynouce mne přivítali,</p>

  <p>nad čímž se vlídně usmál mistr milý.</p>

  <p>&nbsp;</p>

  <p>A ještě větší poctu pak mi vzdali,</p>

  <p>neb směl jsem k jejich přidružit se sboru,</p>

  <p>že šestým v takém věhlasu mne zvali.</p>

  <p>&nbsp;</p>

  <p>Až k oné záři šli jsme v rozhovoru</p>

  <p>o věcech, o nichž tam řeč slušná byla,</p>

  <p>jak mlčení zde mně, zemskému tvoru.</p>

  <p>&nbsp;</p>

  <p>Tu hradba zámku se nám objevila,</p>

  <p>jejž sedmero zdí převysokých střeží,</p>

  <p>kol nichž se pěkná říčka otočila.</p>

  <p>&nbsp;</p>

  <p>Jak po pevnině přes ni krok náš běží</p>

  <p>a sedmero bran s mudrci jsem minul,</p>

  <p>a v luh jsem přišel zelený a svěží.</p>

  <p>&nbsp;</p>

  <p>Tu byli lidé, vážně zrak jich kynul,</p>

  <p>tvář důstojnosti nesla aureolu,</p>

  <p>jich jemné řeči proud se zvolna linul.</p>

  <p>&nbsp;</p>

  <p>A k jedné straně sestoupli jsme spolu</p>

  <p>na místo vyšší, světla ve záplavě,</p>

  <p>zde bychom všecky přehledli v tom dolu.</p>

  <p>&nbsp;</p>

  <p>Tu proti sobě v smaragdové trávě</p>

  <p>jsem spatřil tyto velké duchy v roji,</p>

  <p>což ještě posud k své přičítám slávě.</p>

  <p>&nbsp;</p>

  <p>Tu Elektra ve tlumu svojich stojí,</p>

  <p>tam Aeneas dlí k Hektoru se chýle</p>

  <p>a dále Caesar s orlím zrakem v zbroji.</p>

  <p>&nbsp;</p>

  <p>Penthesilea sedla ku Camille:</p>

  <p>na drahé straně opět Lavinia,</p>

  <p>k níž Latinus král used', k dceři milé.</p>

  <p>&nbsp;</p>

  <p>Pak Bruta zřím, jenž vyhnal Tarquinia.</p>

  <p>tam Saladin dlí stranou osamělý;</p>

  <p>hle, Julia, Martia, Cornelia!</p>

  <p>&nbsp;</p>

  <p>A výše když jsem pozvedl zrak smělý,</p>

  <p>tu mistra všech jsem viděl, kteří vidí</p>

  <p>ve kruhu mudrcův. Svůj obdiv vřelý</p>

  <p>&nbsp;</p>

  <p>Mu vzdávají, naň každý s úctou hledí.</p>

  <p>a nejblíž jemu ve mudrců rodě</p>

  <p>sám se Sokratem moudrý Plato sedí,</p>

  <p>&nbsp;</p>

  <p>Demokrit, zbudoval svět na náhodě;</p>

  <p>s Thaletem Zenona mé oko shlídá</p>

  <p>a Empedokla s Heraklitem v shodě;</p>

  <p>&nbsp;</p>

  <p>I znalce přírody Dioskorilla</p>

  <p>i Tullia, Seneku, Galiennu,</p>

  <p>Orfea, Lina pak i Euklida.</p>

  <p>&nbsp;</p>

  <p>Tu zase Ptolomaeus, Avicenna</p>

  <p>a s Hippokratem Averroes v davu,</p>

  <p>ten velký komentator, jiných jména</p>

  <p>&nbsp;</p>

  <p>Juž smlčím, nemohu dát o nich zprávu,</p>

  <p>mne látka žene, cestu dál mi klestí,</p>

  <p>že v nedostatku slov jen skláním hlavu.</p>

  <p>&nbsp;</p>

  <p>Na dva se potom zmenšil spolek šesti.</p>

  <p>Z tichého vzduchu vůdce k cestě jiné</p>

  <p>do vzduchu, jenž se chví, mne jal se vésti.</p>

  <p>&nbsp;</p>

  <p>Tam přišel jsem, kde každé světlo zhyne.</p>
</body>
</html>
