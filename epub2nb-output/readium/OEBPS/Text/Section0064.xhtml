<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  h1.sgc-1 {text-align: center;}
  h3.sgc-2 {text-align: normal}
  /*]]>*/
  </style>
</head>

<body>
  <h3 class="sgc-2" id="heading_id_28">Zpěv dvacátý šestý</h3>

  <p>Druh za druhem když touto šli jsme strání</p>

  <p>po kraji, kde mi vůdce častěj’ říkal:</p>

  <p>— „Jdi za mnou, z mého kořisť varování! —“</p>

  <p>&nbsp;</p>

  <p>Na pravé straně slunce svit mi vnikal</p>

  <p>a září západního nebe celý</p>

  <p>kraj v bělost měnil, z něho modro svlíkal.</p>

  <p>&nbsp;</p>

  <p>Žár žhavější byl, kam stín můj pad’ ztmělý,</p>

  <p>což podivením duše naplnilo,</p>

  <p>jež jdouce, jak jsem viděl, na to zřely.</p>

  <p>&nbsp;</p>

  <p>Jich divení se v hovor rozvlnilo,</p>

  <p>a druhu druh začínal šepotati:</p>

  <p>„Nezdá se, by to stinné tělo bylo.“ —</p>

  <p>&nbsp;</p>

  <p>Pak blíže, jak to mohli udělati,</p>

  <p>šli ke mně jedni, stále pozorlivi,</p>

  <p>by nevkročili, kde přestal žár pláti.</p>

  <p>&nbsp;</p>

  <p>— „Ty, který ne snad z lenosti jdeš snivý,</p>

  <p>leč z úcty za druhými dále vzadu,</p>

  <p>mluv, žízeň pálí mne a plamen divý.</p>

  <p>&nbsp;</p>

  <p>Ne pouze sám jsem zvědav na tvou radu,</p>

  <p>my všichni po ní pachtíme se více</p>

  <p>než Ind a Mouřenín po vody chladu.</p>

  <p>&nbsp;</p>

  <p>Rci, proč jsi stěnou, na niž padajíce</p>

  <p>paprsky slunce lámou se, jak v sítě</p>

  <p>bys nepad’ smrti, nezřel’s v její líce? —“</p>

  <p>&nbsp;</p>

  <p>Tak jeden mluvil a já chtěl mu hbitě</p>

  <p>vše zjevit; novinka však jiná věru</p>

  <p>mé všecky smysly jala okamžitě.</p>

  <p>&nbsp;</p>

  <p>Tlum stínů zřel jsem, v opačném jenž směru</p>

  <p>než tito šel, jim naproti šel žárem,</p>

  <p>ký div, že k nim se s podivem svým beru!</p>

  <p>&nbsp;</p>

  <p>A v chvatu jak se potkali pár s párem,</p>

  <p>tu líbali se, krátké políbení,</p>

  <p>a dále zmizeli ve chvatu starém.</p>

  <p>&nbsp;</p>

  <p>Tak v mraveništi hnědém u hemžení</p>

  <p>druh k druhu strčí hubu a v tom ptá se,</p>

  <p>kam jde a jak se má. Po pozdravení</p>

  <p>&nbsp;</p>

  <p>Tom vlídném každá tlupa v krátkém čase</p>

  <p>při prvním kroku začla volat silně</p>

  <p>až do umdlení znova, zas a zase.</p>

  <p>&nbsp;</p>

  <p>Ti: „Sodoma, Gomorrha,“ lkali pilně</p>

  <p>a druzí: „Vlezla Pasife do krávy,</p>

  <p>by s býkem mohla souložiti vilně.“</p>

  <p>&nbsp;</p>

  <p>A jeřábů jak různé letí davy</p>

  <p>ty k poušti, k Rifejským ty horám pílí,</p>

  <p>těm zima překáží, těm úpal žhavý:</p>

  <p>&nbsp;</p>

  <p>Tak davy tento úděl tady sdílí,</p>

  <p>ty jdou, ty mizí stálém ve volání,</p>

  <p>jež sluší jim, v té první písni kvílí.</p>

  <p>&nbsp;</p>

  <p>Ty, které měly dříve ke mně přání,</p>

  <p>teď přišly zas a pozorností vzňaté</p>

  <p>na řeč mou oči měly bez ustání.</p>

  <p>&nbsp;</p>

  <p>Já touhu jejich zřel již po dvakráte</p>

  <p>a začal: „Duše, které poklid svatý</p>

  <p>ať kdykoliv již pojištěný máte,</p>

  <p>&nbsp;</p>

  <p>Ne zralých, ni nezralých údů ztráty</p>

  <p>jsem dočkal se, neb s vlastními tu stojím,</p>

  <p>mám krev a údy mé jsou svaly spjaty,</p>

  <p>&nbsp;</p>

  <p>Že výše jdu, k vašemu krok svůj pojím,</p>

  <p>bych nebyl v tmách, je zásluha tam ženy,</p>

  <p>tou vaším světem kráčím s tělem svojím.</p>

  <p>&nbsp;</p>

  <p>Leč touhy žár když má být zkonejšený</p>

  <p>a nebes kruh být vaším, veletoky</p>

  <p>jenž lásky proudí nejvýš rozpřažený:</p>

  <p>&nbsp;</p>

  <p>Mně rcete, bych tím naplnil své sloky,</p>

  <p>kdo vy jste a též kdo je tlupa ona,</p>

  <p>jež za vašimi odchází tam boky?“ —</p>

  <p>&nbsp;</p>

  <p>Nejinak horal ve úžasu tona</p>

  <p>se diví, kol se plaše rozhlížeje,</p>

  <p>když poprv cestu městem velkým koná:</p>

  <p>&nbsp;</p>

  <p>Tak dělal každý na mne obličeje;</p>

  <p>leč jakmile se pozbavili bázně,</p>

  <p>jež v srdcích ctných dřív ztiší se a skreje,</p>

  <p>&nbsp;</p>

  <p>Ten začal, jenž mne prosil: — „Z naší kázně,</p>

  <p>ty blahý, který ku lepšímu žití</p>

  <p>vzor bereš sobě na těch březích strázně,</p>

  <p>&nbsp;</p>

  <p>Lid, který viděl’s dále od nás jíti,</p>

  <p>se prohřešil tím, proč v průvodu slávy</p>

  <p>křik’ královna! kdys Caesar slyšel zníti.</p>

  <p>&nbsp;</p>

  <p>Křičíce Sodoma dál pílí davy</p>

  <p>předhůzky dělajíce sobě samy</p>

  <p>a studem žár svůj zvětšují zde žhavý.</p>

  <p>&nbsp;</p>

  <p>Hřích hermafroditů byl mezi námi,</p>

  <p>že lidském nežili jsme po zákonu</p>

  <p>jak zvěř zkájíce vášně svojí plamy.</p>

  <p>&nbsp;</p>

  <p>Nám k hanbě, když tu odcházíme v shonu,</p>

  <p>zní jméno té, jež zvířetem se stala</p>

  <p>v dřevěné krávě lásky při výkonu.</p>

  <p>&nbsp;</p>

  <p>Znáš nyní, jaká vina sem nás hnala,</p>

  <p>či chceš snad ještě naše jména znáti,</p>

  <p>jich nepoznáš, je chvíle k tomu malá.</p>

  <p>&nbsp;</p>

  <p>Co na mně, chci tvé prosbě průchod dáti,</p>

  <p>jsem Guido Guinicelli a již nyní</p>

  <p>se čistím, před smrtí se začav káti.</p>

  <p>&nbsp;</p>

  <p>Jak při Lykurga smutku druhdy syni</p>

  <p>se těšili, když matku zřeli znova,</p>

  <p>tak duše má, až na ten plamen, činí,</p>

  <p>&nbsp;</p>

  <p>Když slyšel jsem z úst jeho tato slova,</p>

  <p>z úst svého otce, lepších všech, již pěli</p>

  <p>zpěv lásky, jenž tak velké kouzlo chová:</p>

  <p>&nbsp;</p>

  <p>A neslyše, bez slova zmámen celý</p>

  <p>jsem chvíli šel a na něho se díval,</p>

  <p>blíž nemoha, neb kol se žáry rděly.</p>

  <p>&nbsp;</p>

  <p>Když nasycen můj pohled odpočíval,</p>

  <p>tu k službě jeho nabíd’ jsem se cele</p>

  <p>svou přísahou, jíž víru vždy jsem vlíval.</p>

  <p>&nbsp;</p>

  <p>On pravil: — „Také stopy ve mně skvělé</p>

  <p>ty necháváš vším, co s tvých retů kane,</p>

  <p>že nezhltí to Lethy vlny ztmělé.</p>

  <p>&nbsp;</p>

  <p>Však pravdou-li, co s retů tobě vane,</p>

  <p>tož pověz, proč tak v pohledu a řeči</p>

  <p>tvé srdce přízní velkou ke mně plane?“ —</p>

  <p>&nbsp;</p>

  <p>Já odvětil: — „Tvé sladké písně, věci</p>

  <p>a nový pokud bude způsob psaní,</p>

  <p>nám všem se něhou vždy a kouzlem vděčí. —“</p>

  <p>&nbsp;</p>

  <p>— „Ó bratře,“ děl (a jeho prst se sklání</p>

  <p>k jednomu druhu, jenž před námi spěje):</p>

  <p>„Byl věčí v rodné mluvy ovládání,</p>

  <p>&nbsp;</p>

  <p>On písněmi i romány se skvěje</p>

  <p>nad ostatními a nech hlupce býti,</p>

  <p>jenž tomu z Lemosi snad více přeje.</p>

  <p>&nbsp;</p>

  <p>Nad pravdu výše pověst oceniti</p>

  <p>jich bývá zvyk a úsudek svůj staví</p>

  <p>bez pojmu o kráse a jejím bytí.</p>

  <p>&nbsp;</p>

  <p>Tak Guittone byl dávno mužem slávy,</p>

  <p>jej každý chválil od jiných to slyše,</p>

  <p>až nyní o něm soud zvítězil pravý.</p>

  <p>&nbsp;</p>

  <p>Když ale přijíti smíš v nebes výše,</p>

  <p>v ten konvent, jehož Kristus svrchovaný</p>

  <p>je opatem, tu pomodli se tiše</p>

  <p>&nbsp;</p>

  <p>Ty za mne „otčenáš“ u nebes brány,</p>

  <p>ó modli se, jak toho třeba tady,</p>

  <p>kde více není duch náš hříchem štvaný —!“</p>

  <p>&nbsp;</p>

  <p>Pak, druhému by popřál místa z řady</p>

  <p>mu nejbližší, hned zmizel ve plamenu,</p>

  <p>jak ryba na dno rychlými vln spády.</p>

  <p>&nbsp;</p>

  <p>Já trochu blíže k tomuto se ženu</p>

  <p>a pravím, kterak pěkné přivítání</p>

  <p>si přání, znát ho, chystá jeho jmenu.</p>

  <p>&nbsp;</p>

  <p>On ochotně v to dal se rozmlouvání:</p>

  <p>„Tan m’ abelis vostre cortes deman</p>

  <p>qu’ ieu non puesc ni-m vueil a vos cobrire.</p>

  <p>&nbsp;</p>

  <p>Ieu sui Arnaut, que plor e vai cantan,</p>

  <p>car, sitot vei la passada folor,</p>

  <p>ieu vei jausen lo jorn, qu’ esper, denan.</p>

  <p>&nbsp;</p>

  <p>Ara vos prec per aquella valor</p>

  <p>que us quida al som de l’ escalina,</p>

  <p>sovegna vos a temps de ma dolor.“</p>

  <p>&nbsp;</p>

  <p>By očistil se, skryl se v ohně plání.</p>
</body>
</html>
