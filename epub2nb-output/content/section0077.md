---
contentType: poetry
---

<section>

### Zpěv šestý

Co Konstantin let orla, svého zvrátil,

že proti nebi spěl, za nimž on pílil, 

jda za dědem, jenž Lavinii schvátil:

</section>

<section>

Pták Zéva na kraj Evropy se schýlil

a vydržel tam dvě stě let a déle,

hor soused, z kterých nejprve v svět cílil.

</section>

<section>

Pod stínem svatých křídel svojich bděle

svět řídil celý, z ruky v ruku vlády

až uzdu moje ruka chytla směle.

</section>

<section>

Jsem Justinian, císař byl jsem, rady

Pralásky pamětliv z našeho práva

jsem vyňal přílišnosti a vše vady.

</section>

<section>

Než na to dílo pomýšlela hlava,

já věřil v jednu přirozenost Krista

a víra tato zdála se mi pravá.

</section>

<section>

Leč Agapetus, duše vírou čistá,

a vrchni pastýř ved mne k pravdě zase,

mne obrátila jeho slova jistá.

</section>

<section>

Já věřil mu, co znělo v jeho hlase,

teď jasně vidím, jak ty v každém sporu

i klam i pravdo rozeznáváš v jase.

</section>

<section>

Když kráčel jsem tak podle církve vzoru,

Bůh ráčil k velkému mne nadchnout dílu,

já celý vzdal se jemu beze vzdoru.

</section>

<section>

Já Belisaru svěřil vojska sílu,

a nebes roka tak jej provázela,

že klidný být jsem nebyl na omylu.

</section>

<section>

Na otázku tvou odpověď má měla

zde připojit se, ale obsah její

mne nutí, aby dále řeč má zněla,

</section>

<section>

Bys věděl, jakým právem smělci chtějí

se protiviti znaku posvátnému,

když zmocňují se ho, neb v boj s ním spěji.

</section>

<section>

Svou ctností stal se vzácným světu všemu,

to zříš, od smrti Pallada ve mžiku,

kdy umíraje panství své dal jemu.

</section>

<section>

Pak v Albě víc než tři sta let měl v zvyku

se zahnízditi až k onomu času,

když proti třem vzplál boj tří zápasníků.

</section>

<section>

Těm, Sabinek co uloupili krásu,

čím byl, ty víš, až k Lukrecie bolu

zmoh sedmi králi kol vše ve zápasu.

</section>

<section>

Víš, jak se octnul mocí na vrcholu,

zbil Pyrrha a Brennem a skrz boje vřavy

i proti králům tuhou prošel školu.

</section>

<section>

Tu Quinctius, dle zanedbané hlavy

jenž zván, s Fabii Torquatus a smělí

též Deciové, jež ctím, došli slávy.

</section>

<section>

Pak Arabů pych skrotil zdivočelý,

jenž přihrnuli se za Hanibalem

přes Alpy, Pád kde zdroj má rozkypělý.

</section>

<section>

S nim Pompejus ve vítězení stálém

i Scipio spěl mladý, až to horu,

kdes narozen ty, naplnilo žalem.

</section>

<section>

V čas, v kterém nebe světa po obzoru

dle svého spůsobu slast síti chtělo,

vzal z vůle Říma Cesar jej bez sporu.

</section>

<section>

Od Vara k Rýnu co se pod nim dělo,

zřel Isar s Erou, zřely vlny Seiny

i každý dol, jímž vodstvo Rhóny spělo.

</section>

<section>

Pak v divý let se pustil od Raveny,

přes Rubikon se takým letem řítil,

že řeč i péro jsou zde beze ceny.

</section>

<section>

Do Španělska se potom v běh rozlítil,

spěl k Durazzu, zvítězil u Farsalu,

až horký Nil sám nad tím bolest cítil.

</section>

<section>

Zřel Simois s Antandrem v pouště palu,

zkad vzlét, i místo, Hektor kde spočívá

a k Ptolomea škodě vzlét a žalu.

</section>

<section>

Ku Jubovi jej bleskem mysl chtivá

dál hnala, pak se vrhnul ku západu,

kde slyšel Pompea jak tuba zpívá.

</section>

<section>

Co činil ten, jenž převzal po něm vládu,

Cassius Brutem proto v pekle vyjí,

a Modena s Perugií vede vádu.

</section>

<section>

A proto nářky Kleopatry nyji,

jež před ním prchající na útěku

tak náhlou smrt si ostrojila zmijí.

</section>

<section>

K rudému moři hnal se v boje vzteku,

až světu mír dal taký, že chrám Jana

byl uzavřený přec po bouři věků.

</section>

<section>

Co znamení, jímž k řeči duše hnána,

pak později a dříve udělalo

v té říši zemské, jež v něm zřela pána,

</section>

<section>

To malé se a nepatrné zdálo,

když jasným okem zříš a jasným citem,

co rámě třetího je vládce jalo.

</section>

<section>

Neb spravedlnost, jejíž dýšu kmitem,

ta v roce jeho dopřála mu slávu,

vše pomstít, co v ní vřelo v hněvu lítém.

</section>

<section>

Teď podiv se, mou poslouchaje zprávu!

Neb znamení to Tita ve průvodu

šlo pomstit dávný hřích ve vojska davu.

</section>

<section>

A církev když pak svíjela se v hlodu,

jejž Longobardský zub jí krutě zadal,

tu Karel Velký zahnal každou škodu.

</section>

<section>

Teď jesti čas, bys o těch sond svůj spřádal,

jejichž hříchu před tím jsem se zmínil,

i o přívalu zla, jenž z něho padal.

</section>

<section>

Ten liliemi žlutými kříž stínil,

a tomu kříž má symbolem zas býti

jen strany jeho. – Kdo zlo větší činil?

</section>

<section>

Pro rejdy svoje hleďte vyvoliti

si Ghibellini jiný znak, jeť v zlobě

kdo od práva jej touží odděliti.

</section>

<section>

A nový Karel nedovolí sobě

jej skácet Guelfy, bát se bude drápů,

jenž větším lvům srst pocuchaly v mdlobě.

</section>

<section>

Pro otců hřích juž často na útrapu

vydány děti; a Bůh za lilie

že změnil by svůj znak, věř, těžce chápu.

</section>

<section>

Na malé této hvězdě v jasu žije

tlum dobrých duchů, pro dobro co žili,

cti věnec se slávou i smrt jim vije.

</section>

<section>

Když v pobloudění jejich snaha chýlí

se jinam, poznáš, kterak mnohem méně

zář lásky pravé v srdce jejich cílí.

</section>

<section>

A zásluhu zde srovnat ku odměně,

to samo část radosti naši dělá,

když zříme v pravé jak je známá ceně.

</section>

<section>

A spravedností živou naše smělá

je touha mírněna v té míře, v muky

že hříchu nemůž klesnout rozechvělá.

</section>

<section>

Zpěv sladce zvučí, když je mnohozvuký,

tak rovněž pojí žiti stupně různé

se v těchto kruzích sladké na souzvuky.

</section>

<section>

Roméa světlo plá v té perli luzné,

kterého čin tak veliký a skvělý

na světě došel odměny tak hrůzné.

</section>

<section>

Však Provencalům, věř, se toho zželi,

těm sokům jeho; špatně jedná, který

čin dobrý jiných bere v škoda smělý.

</section>

<section>

Měl Raimund Berlinghier čtyry dcery,

a všecky královny, zač Roméovi

měl děkovat, jenž neznám, poutník šerý

</section>

<section>

To způsobil; on falešnými slovy

jat účty chtěl, a ctný moh ukázati

na deset, pět a sedm tyranovi.

</section>

<section>

A chudý v stáří dál se musil bráti.

Byť v srdce zřel mu svět, jež nevděk pálil,

když po kuse chleb musil vyžebrati,

</section>

<section>

Ač chválí jej, věř, více by jej chválil.

</section>
