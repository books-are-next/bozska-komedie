---
contentType: prose
---

<section>

### Zpěv třicátý

Ten čas, kdy Juno divým hněvem vzplála

pro Semelu na Thebských pokolení,

jak víc než jednou byla ukázala,

</section>

<section>

Tu Athamas paď divé u šílení,

jak spatřil s dvěma syny ženu svoji

na každé ruce s jedním; v okamžení

</section>

<section>

Jal řváti se: „Hned sítě ať se strojí,

by lvice s lvíčaty se polapila!"

Pak bezcitné své spáry napjal dvojí,

</section>

<section>

Learcha jeho ruka uchopila,

jím zatočil, o kámen mrštil s výše,

co matka s druhým v tom se utopila:

</section>

<section>

Když osud Trojany svrh', zvyklé pýše,

jež k nejsmělejším podnikům je hnala,

že rázem s králem zmizela též říše,

</section>

<section>

A Hekuba když ve zajetí lkala,

neb mrtvou viděla svou Polyxenu

a Polydora svého znamenala

</section>

<section>

Na břehu moře ztopeného v pěnu,

tu v šílenství jak pes zavyla štěkem,

hol v jejích smyslech takou činil změnu:

</section>

<section>

Ni Thebské fúrie ni Trojské vztekem

se nevznítily, zvěře smečka divá,

ni tak se nevzbouřila nad člověkem,

</section>

<section>

Jak na dva nahé stíny zrak se dívá,

za druhým jeden kousaje se řítil,

tak jako prase, když uteče z chlíva.

</section>

<section>

Ku Capocchiu jeden šel, jej chytil,

kde konec hrdla, a jím smýkal v prachu,

až pod svým břichem drsnou půdu cítil.

</section>

<section>

Tu Aretinský, jenž zbyl vzadu v strachu,

„Ten šotek," děl mi, „to je Gianni Schicehi,

zde pobíhá a týrá duše" — „Brachu,

</section>

<section>

Ten nemá-li v tě zatít zubů šiky," —

já k němu děl, — „tu neotálej říci,

než prchne, jak slul mezi smrtelníky."

</section>

<section>

On ke mně: „To jest Myrrhy zlolající

zde stará duše. která v trudu kvílí.

ta svého otce byla milovnicí.

</section>

<section>

Ku hříšné svojí lásky došla cíli,

za jiného se přestrojila ráda,

jak ten to podnik', který tamo pílí.

</section>

<section>

By dostal kněžna veškerého stáda

Buosa Donatiho, proveď roli

a závěť sepsal, jak to zákon žádá."

</section>

<section>

Můj zrak po jiných těkal ve okolí,

když tito zuřivci dva dále spěli,

by jiné lotry spatřil zas v tom poli.

</section>

<section>

Zřím jednoho jak loutna byl on celý,

by slabizny mu byly uříznuty

na onom místě, kde se člověk dělí;

</section>

<section>

A vodnatelnost, jíž jsou údy vzdmuty

tím, že se šťávy v těle špatně zvrátí,

až s tváří v sporu břich jest nafouknutý,

</section>

<section>

Jej nutila rty zprahlé otvírati,

jak souchotinář byl, ret k bradě v žízni

a druhý vzhůru musel pozvedati.

</section>

<section>

„O vy, (já nevím jakou nebes přízní)

již bez trestu tím světem bolu jdete," —

děl k nám, — „teď pozorujte, v jaké trýzni

</section>

<section>

Vy mistra Adama zde naleznete!

Co chtěl jsem v žití, měl jsem svrchovaně,

teď ždám jen krůpěj v táto muce kleté!

</section>

<section>

Ty potůčky, jež se zelené stráně

u Casentina do Arna se řinou,

čímž zvlažují a chladí rodné pláně!

</section>

<section>

Ne nadarmo se v pamět moji šinou,

neb obraz jich mne mučí více živý,

než zlo, jímž svaly v tváři mojí hynou.

</section>

<section>

Sond Spravedlnosti mne mučí mstivý

a z místa, kde jsem zhřešil, na mne žene,

chvat nářků mých pohání v útěk divý.

</section>

<section>

Tam Romena, kde v odkaz udělené

jsem padělal peníze se Křtitelem,

zač tělo mé pak bylo upálené,

</section>

<section>

Bych Qnida smutnou duši zřel tu s želem,

neb Alexandra, nebo bratra jeho,

to cenil bych nad vodu v Brandu celém.

</section>

<section>

Z nich jedna zde jest, výrok zuřivého

když davu nelže, leč ký mohu míti

zisk z toho, když jsem těla spoutaného?

</section>

<section>

Bych alespoň tak lehký mohl býti,

že za sto let bych o palec šel, čile

já vzchopil bych se již, jej vynajíti

</section>

<section>

V tom hnusném davu v tomto dole píle,

nechť jedenáct mil v okruhu svém hostí

a v šířce svojí bezpečně půl míle.

Jich vinou v této trpím společnosti:

mne svedli razit zlaťáky, jež byly

o tři karáty lehčí na hutnosti."

</section>

<section>

Já k němu: „Kdo jsou ti dva pobloudilí,

z nichž kouří se jak z ruky v době zimy

z vln tažené, zde v pravo v leže kvílí?" —

</section>

<section>

„Zde zřel jsem je," děl, „posud údy svými

se nehnuli, co spaď jsem v tůň se tmící,

a nepohnou se věky nejdelšími.

</section>

<section>

Zříš falešnou Josefa žalobnici,

pak Sinona klamného Řeka z Troje;

ti smradlavý kouř dýší ve zimnici." —

</section>

<section>

A jeden, jenž se styděl, jméno svoje

že tady slyší v také hanbě zníti,

v břich tvrdý bouch' mu pěstí blíže stoje,

</section>

<section>

To dunělo, jak v buben slyšíš bíti.

Tu mistr Adam tlouk' jej v tvář svou páží,

jež nezdála se méně tvrdší býti,

</section>

<section>

Řka: „Těžké údy ač můj pohyb váží,

přec k tomu ještě své mám volné ruce

a nikdo mi v tom posud nepřekáží."

</section>

<section>

On odvětil: „Když odsouzený k muce

šels v žár, tvé ruce tak se nehýbaly,

leč k padělání za to příliš prudce."

</section>

<section>

A vodnatelný: „lity tvé pravdu prály,

leč v tom' jsi nebyl svědek spolehlivý,

když u Troji se tebe po ní ptali."

</section>

<section>

„Ty v penězích, když já byl v slovech lživý," —

děl Sinon — „pro hřích jeden trpím žely,

ty pro víc vin, než každý ďábel divý." —

</section>

<section>

„Na oře vzpomeň, lživý svědku smělý!"

ten odpovídal s břichem nafouknutým,

„a hořkým ti buď, že to ví svět celý!"

</section>

<section>

Dél Řek: „Buď mučen žízně trestem krutým,

kéž jazyk pukne ti a vodou shnilou

se břich ti vzdme před zrakem k slzám hnutým!"

</section>

<section>

A padělač: „Jak vždy, tak se vší silou

ku řeči zlé se tvoje ústa šklebí,

nechť žízním, voda každou hrá mi žilou;

</section>

<section>

Ty ale žár a bolest cítíš v lebi

a zrcadlo bys lízal Narcissovo,

moc proseb nebylo by zapotřebí."

</section>

<section>

Co poslouchal jsem láni Adamovo,

mne mistr v tom zakřiknul řka: „Již dosti,

hy nestihlo tě mojí výtky slovo!"

</section>

<section>

Když slyšel jsem, že hovoří tak v zlosti,

já k němu v takém studu se obrátil,

že pamět má to posud věrně hostí.

</section>

<section>

Jak ten, kdo sní, že příliš mnoho ztratil,

si přeje ve snu o tom pouze sníti,

by pravdou nebylo, čím sen ho schválil:

</section>

<section>

Mně bylo, když jsem chtěl se omluviti,

a mluvit nemoh' jsem, ač nenadále

jsem omluven byl, chtě to učiniti.

</section>

<section>

„Stud menší smyje větší vinu," — dále

děl mistr můj, — „než byla tato tvoje,

nuž ztiš se v svojí mysli rozháralé,

</section>

<section>

Když náhodou se hodíš v také boje,

věz, ochoten jsem k pomoci ti brzké,

kde lidé takto padnou do rozbroje;

</section>

<section>

Však tomu naslouchat je chtění mrzké."

</section>
