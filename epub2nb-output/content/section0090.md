---
contentType: poetry
---

<section>

### Zpěv devatenáctý

Tak s křídly přede mnou stál rozpjatými

ten krásný obraz, který v sladkém plese

ty svorné duše činil blaženými.

</section>

<section>

Každá jak rubín, který zažehne se,

zař slunce ohněm tak mocně v nich plála,

až odleskem se v mojím oku třese.

</section>

<section>

Co třeba nyní aby ruka psala,

hlas neřek, inkoust k tomu nedostačil,

ba obraznost to nikdy nepojala.

</section>

<section>

Neb svatý zobák ptáka mluvit ráčil

a v hlase Já a Můj jsem slyšel zníti,

kde smysl My a Náš by říci značil.

</section>

<section>

A pravil: „Ctné že bylo moje žití

a spravedlivé, přišel jsem v tu slávu,

jíž pouhým přáním nelze vydobyti.

</section>

<section>

A upomínku zanechal jsem v davu,

že lidé vůle zlé mne přece chválí,

ač nesledují při tom mého mravu.

</section>

<section>

Tak z mnoha úhlů, jež se ohněm pálí,

zář jedna sálá, jak mi z toho světla

těch duší lásky jeden zvuk se valí.

</section>

<section>

Dím: „Květy věčné, v kterých stále kvetla

a kvete radost, z nichž jen jedna vůně

na místě vůní všech vás ke mně letla,

</section>

<section>

Ó vyplňte mi, po čem srdce stůně,

to prázno, jež mne dlouho trápí hlady,

proč nenašel jsem chleba v světa lůně!

</section>

<section>

Vím dobře, božská Spravedlnosť tady

že jiné říše zrcadly si dělá,

přec vás nevidí šlářem, když zří všady.

</section>

<section>

Vy víte, kterak mysl má jest bdělá

ku naslouchání, znáte pochybnosti,

kterými záhy sestár’ tak jsem zcela.“

</section>

<section>

Jak sokol když se čepičky své zhostí,

hne hlavou, křídly v potlesk sobě tluče

chtě ukázat se v svoji spanilosti:

</section>

<section>

Tak onen obraz zřel jsem, dělat ruče,

jenž z chvaličů byl věčné lásky spjatý,

se míhat zpěvy oslavenců zvuče.

</section>

<section>

A začal: „Ten na mezi světa svatý

jenž točil kružidlem, tam rozeznával

ruch žití zjevný všem i nepojatý,

</section>

<section>

Tak vyslovit své síly nemoh nával

ve vesmíru, by nezůstala déle

ve nadbytku zvěsť tvůrčí, kterou dával.

</section>

<section>

A důkaz toho, první v pýše smělé

jenž nejvyšší byl tenkrát ze všech tvorů,

že nechtěl světlo, klesl zničen cele.

</section>

<section>

Tak každá menší bytosť beze sporů

zde vidíš, jesti vasa dobra malá,

jež, sobě mírou, nemá jinde vzorů.

</section>

<section>

Tož naše patření, jež tady sálá,

můž toho ducha jeden výprysk býti,

kterého plnit vše jest péče stálá.

</section>

<section>

Dle naší bytosti přec tak nesvití,

by skutečnosti dálnou za hranicí

svůj vzdálenější vznik nemohlo zříti.

</section>

<section>

Tak světa vašeho zrak pátrající

jen tak se v božskou spravedlnosť noří,

jak lidské oko v moře tůň se tmící;

</section>

<section>

Dno u břehu to stihne, ne však v moři

kde není břehů, přec dno tam se skrývá

a hloubka nad ním pouze závoj tvoří.

</section>

<section>

A není světla nad to, které splývá

k nám z jasu, jenž se nikdy nezakalí,

toť tma, stín těla, spíše to jed bývá.

</section>

<section>

Víc závoj tobě dál se neodhalí,

jenž ukrýval ti spravedlnost živou,

po němž v otázkách byl jsi neustálý.

</section>

<section>

Ty řekneš: Ind kde vlnou teče divou,

se zrodil člověk, nikdo neřek jemu

o Kristu, aniž psal, a cestou křivou

</section>

<section>

On v žití nejde a zákonu všemu

vždy vyhoví, kam rozum najde cestu,

on v žití, v řeči nedá místa zlému;

</section>

<section>

A bez viny, když zemře beze křestu,

kde, nevěří-li, jesti jeho vina,

kde spravedlnost, jež ho vydá trestu?

</section>

<section>

Kdos ty, že rozum ku soudu se vzpíná

na věci, jež jsou tisíce mil dále

svým krátkým zrakem, píď jenž obepíná?

</section>

<section>

Kdo chtěl by odstíny ty pojmout malé,

byť nad vámi nestálo písmo svaté,

ten pochybností až strach měl by stále.

</section>

<section>

Ó zemské duše, mysle bludem jaté,

vždyť vůle první, jež jest dobrá v sobě,

jsouc dobro nejvyšší, se nepomate.

</section>

<section>

Jeť správné, co s ním v shodě, pravím tobě,

je k sobě bytost stvořená nestáhne,

leč vzniká ono jím v paprsků zdobě.

</section>

<section>

Jak nad svým hnízdem vířným letem táhne

též čápice, když mlaď svou nakrmila

a tato za ní patříc po ní práhne:

</section>

<section>

Já dělal, touha má zrak obrátila

výš k blahému obrazu, jehož křídla

se duchy pohaněná zakroužila.

</section>

<section>

Ten krouže zpíval: „Právě jako zhlídla

tvá duše pouze mlhu zvěsti mojí,

jsou lidem tajna věčných sondů zřídla.“

</section>

<section>

Pak žáry duchem svatým vzňaté rojí

se v zpěvu, v znamení se shluknou blíže,

pro které Říma svět se v úctě bojí.

</section>

<section>

To začlo: „V tuto říši bez obtíže

ten nevstoupí, kdo nevěří v tě Kriste,

ať dřív, či pak, když utrpěls smrt kříže.

</section>

<section>

Slyš, mnozí křičí v sboru: Kriste! Kriste!

a budou od tebe dál stát v den soudu

než mnozí, jenž tě nepoznali Kriste!

</section>

<section>

I pohan zaplatí pak těchto bloudů,

když jedni k radosti a druzí k žalu

se rozdělí pro věčnost v dvojím proudu.

</section>

<section>

Co řekne Peršan cnosti vašich králů,

až uzří onu knihu otevřenou,

kde psáno jest jak brodili se v kalu?

</section>

<section>

Zvěsť Albertova skutku zlořečenou

tam bude zřít, jež brzy peruť vznese,

jímž Pražskou říši uzříš spustošenon.

</section>

<section>

Tam v bídu nad Sekvanou nahledne se,

již spůsobil ten, mince padělaje,

jenž kance kly na honbě sejde v lese.

</section>

<section>

Tam pýcha Anglické i Skotské láje

se zjeví nenasytná k šílenosti,

jež honí je přes hranic jejich kraje.

</section>

<section>

Tam zjevný bude přepych zženštilosti,

v níž Španělský král s Českým tráví žití,

jenž nesnažil se poznat cenu cnosti.

</section>

<section>

U chromce Jerusalemského zříti

lze dobré skutky s I jak znamenány,

M u protivy jich se bude stkvíti.

</section>

<section>

Tam lakota a zbabělost jsou psány

u krále, ohnivý jenž ostrov hlídá,

kde Anchises mřel stářím dlouhým štvaný.

</section>

<section>

A k označení co v něm nebe vídá

tam v skráceninách nad ním bude psána

na malém místě velká jeho bída.

</section>

<section>

Tam podlých skutků bude zjevná strana,

jež spáchal ujec s bratrem, čímž lid smělý

a korun dvou jest sláva promrhána.

</section>

<section>

Tam Norveg s Portugalcem zdivočelý,

má z Rascie pán v této knize zvěsti

Benátských mincí padělatel smělý.

</section>

<section>

Že nedáte se týrat mějte štěstí,

o Uhry, rovněž Navarro, již kryje

vrch z každé strany a jí štítem jesti.

</section>

<section>

Věř každý s Famagoston Nicosie,

jak toho závdavkem že trpce kvílí

a k vůli bestii své vztekle vyje,

</section>

<section>

jež z druhé strany víc se neuchýlí.“

</section>
