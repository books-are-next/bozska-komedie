---
contentType: poetry
---

<section>

### Zpěv osmý

Dost dlouho za to měl svět ku své zkáze,

že Venuše kol lásku pošetilou

rozsívá t kruhu třetím na své dráze.

</section>

<section>

A proto ctívali ji se vší silou

i oběťmi i sliby, zpěvy chvály

dřív staří s myslí bludem zotročilou.

</section>

<section>

Pro Dionu, Cupida rovněž pláli,

v ní matku viděli a v něm pak syna,

jenž na Didony klín sed hošík malý.

</section>

<section>

Té jménem, s kterou zpěv ten započiná,

též hvizdu zvali, jež se slunci dvoří,

před ním i za ním k tanci nejsouc líná.

</section>

<section>

Já necítil, jak spěl jsem k její zoři,

však v ni že jsem, má dosvědčila paní,

jak před mým zrakem větší krásou hoří.

</section>

<section>

A jako jiskry vidíš v ohně plání,

a jako v zpěvu rozeznáváš hlasy,

ten začíná, co druhý v doznívání:

</section>

<section>

Já v tomto světle viděl jiné jasy

prolétat v kruhu, ty míň a ty více,

dle toho v Boha tvář jak patří asi.

</section>

<section>

Z chladného mraku větry foukajíce

ať zjevny neb ne, zdály by se líné

těm, jichž by postihnuly zřítelnice

</section>

<section>

Jak řada božských světel k nám se šine,

svůj zastavujíc plesný rej, ze zdroje

jenž velkých Serafů se dolů řine.

</section>

<section>

A jenž nám nejblíž stáli, z těchto roje

jsem „Hosanna“ tak hlasně slyšel zníti,

že zas je slyšet věčná touha moje.

</section>

<section>

A jednoho zřím blíže přistoupiti,

jenž takto mluvil: „Co chceš, řeknem rádi,

by duše tvá se mohla zveseliti.“

</section>

<section>

Náš rej a let i s naší žízní pádí

v těch kruhu, nebes knížaty jež zvete,

a o nichž pěls juž na světě v svém mládí:

</section>

<section>

„Voi, che intendendo il terzo Ciel movete,“ 

chcem k vůli tobě odpočinout chvíli,

tak v srdcích našich láska k tobě kvete.“

</section>

<section>

Co oči mé se plny úcty chýlí

ku paní mé, která mne ujistila

a dodala mi poklidu i síly,

</section>

<section>

Má tvář se ihned k světlu obrátila,

jež tolik slibovalo, ve pohnutí

„Rci kdo ty jsi?“ má ústa promluvila.

</section>

<section>

A v silnějším to stojí v zaplanutí

zde přede mnou, neb radost z mojí řeči

ples jeho množí a je k řeči nutí.

</section>

<section>

I začlo takto: „Kdyby svět mne větší

byl dobu choval, než se vskutku stalo,

moh mnohému se uhnout nebezpečí.

</section>

<section>

Má rozkoš, kterou moje světlo vzplálo,

mne taji tobě a tak příliš halí

jak zvíře, jež se do hedvábí vtkalo.

</section>

<section>

Dost a vším právem city tvé mně přály,

a byť bych déle žil, já lásky svojí

bych víc ti dal než list. Kde Rodan valí.

</section>

<section>

Se kol levého břehu, kde s nim pojí

se po svém běhu ústíc Sorga řeka,

zem ta budoucí byla říší mojí.

</section>

<section>

I Ausonie roh (jak vzácná vděka),

kde Gaeta ční, Crotona a Bari,

kde Tronto s Verdem v šíré moře vtéká:

</section>

<section>

Na skráni zřel jsem vínek země starý,

již Dunaj na svém břehu obetkává

jda z Němec; štěstí kynuly mi zdary

</section>

<section>

Na Trinacrii, v dýmu jenž je smavá,

v střed Pachinu a Peloru se noří

nad zálivem, jenž s větry v boj se dává.

</section>

<section>

Ne Typhonem, leč sírou, jež v ní hoří;

jí z Rudolfa a Karla dal bych krále,

byť špatná vláda, která vždycky tvoří

</section>

<section>

Zášť v národech, již podmaněni stále,

ryk vzpoury Palermem nerozpoutala,

jenž: „Umři! Umři!“ volal nenadále.

</section>

<section>

Byť duše bratra toho předzvídala,

on Katalonské chudé hrabivosti

byl by se střežil, by jej nezdolala.

</section>

<section>

Neb potřeba je míti pozornosti,

by on neb jiný na loď vlády jeho

víc břemen nekladli, neb dost jich hostí.

</section>

<section>

Syn otců štědrých, ducha spořivého,

měl v životě svém takých míti sluhů,

jenž nedbali jen blaha měšce svého.

</section>

<section>

„Můj vládce, řeč tvá sladce jde mi k duhu,

že věřím, radost, kterou ve mně nítí,

to dobro, jež je celé v tomto kruhu,

</section>

<section>

Ty musíš, pane, jak já stejně zříti,

tím sladší je mi a tím více drahá,

že ve patření na Boha ti svítí.

</section>

<section>

Tys zveselil mne, slovo tvé však sahá

v tlum pochyb mých, ó prosím, vysvětli mi,

proč sladké símě v hořký plod se vzmáhá?“

</section>

<section>

On: „Pravdu-li zvíš o tom ústy mými,

pak otázkám ty obrátíš se tváří,

jak nyní k nim‘s obrácen zády svými.

</section>

<section>

To dobro, které spokojením daří

a pohybem říš, kterous prošel málem,

zde t těchto tělesích co síla září.

</section>

<section>

Ne bytosti jen v duchu dokonalém

jsou předurčeny, ale ve souzvuku

s jich bytím jde, že v blahu žijí stálém.

</section>

<section>

Tím všecko, z toho co odlétá luku,

zde k určitému konci přímo spěje

jak šíp jde k cíli. Řeči moji zvuku

</section>

<section>

Teď naslouchej! Neb nebes velké děje

by v toho opaku jen trosky byly,

ne díla, krása jichž se věčná skvěje;

</section>

<section>

Což nemožno neb vlohy, jimiž pílí

v rej okruh hvězd, ty nemýlí se tady

a jejich prazdroj sotva též se mýlí.

</section>

<section>

Zříš v pravdy této výkladu snad vady?“

Já na to: „Čeho potřebí, zřím zjevně,

v tom příroda že nemůž pozbýt vlády.“

</section>

<section>

On: „Hrál by osud s člověkem víc hněvně,

by nebyl občanem na této zemi?“

Dím: „Bez důkazů, ano, to vím pevně.“

</section>

<section>

„A můž jím být i kdyby s lidmi všemi

tam nebyl živ dle stavů rozmanitých?

Ne, pravdu děl-li mistr slovy těmi.“

</section>

<section>

On dospěl až sem v důsledcích svých hbitých

a zavíral: Tím rozmanitost v květu

všech činů vašich i jich zdrojů skrytých.

</section>

<section>

Tak Solon ten, ten Xerxes dán jest světu,

ten Melchisedek, a ten jiný zase,

jenž svého syna ztratil v bujném letu.

</section>

<section>

Sfér přirozenost v dokonalé kráse

na smrtelný vosk vtiská pečeť svoji,

však rozdíl v domech lhostejný jí zdá se.

</section>

<section>

Tím Esau v matky lůně se juž dvojí

od Jakuba, Quirin je nízký v rodu,

že pověsť s Martem jej co otcem pojí.

</section>

<section>

Co zplozeno by vždycky hrálo v shodu,

věř, s ploditeli, kdyby nevynikla

zde prozřetelnost boží nad přírodu.

</section>

<section>

Teď pravda, již měls v zadu, v před ti vnikla,

však přídavkem nechť tebe řeč má daří,

bys zvěděl, jak má duše tobě zvykla.

</section>

<section>

Když s přírodou se lidské štěstí sváří,

tu, jako símě vniklé v cizí půdu

se sama zvrhne a své dílo zmaří.

</section>

<section>

A kdyby svět dbal na tu sílu pudů,

jak příroda je dává, věř mi cele

by plodil dobré lidi bez jha bludu.

</section>

<section>

Vy v kněžství toho nutíte, jenž směle

se mečem pásat chce dle pudu svého,

a krále uděláte z kazatele;

</section>

<section>

Čímž krok váš na scestí je bludu zlého.

</section>
