---
{}
---

### Zpěv třicátý druhý

Ó, bych mněl drsné a chraptivé rýmy,

jak slušelo by na ten brloh tmavý,

jejž všecky skály tíží boky svými:

Tu z jádra myšlénky své více šťávy

bych vytlačil — leč takto se ubírá

ne bez bázně dál zpěv můj ostýchavý.

Neb chtíti popsati dno všehomíra,

se nesmí lehce řeč jen odvážiti,

jež k „tata, máma" jen se otevírá.

Kéž se mnou jsou ty paní, obezdíti

jež pomáhaly Theby Amfionu,

by slovo s pravdou v souzvuk mohlo zniti!

O lide, kletý nad vše, zrozen k skonu,

na místě, o němž těžko hovor splývá,

že nejste ovce zde neb kozy v shonu!

Když tmavá sluj nás na dně v stíny skrývá,

hloub pod giganta nohou když jsme stáli

a k strmé skále co můj zrak se dívá,

Já slyšel volat: „Pozor, jak jdeš v dáli,

hleď, aby mdlých a bídných bratří vazy

tvé nohy v další pouti nesšlapaly."

A obrátiv se zřel jsem v svoru hrází

u nohou jezero, to sklem se zdálo,

ne vodou více třeskutými mrazy.

V tak hustou kůru sotva chladno spjalo

tok Dunaje v Rakousích, taký mráz

kdy ledně nebe Donu sotva dalo

Jak vodě té; neb byť Taborník v ráz

neb Pietrapana sřítily se na ni,

led u kraje tam by se nezatřás'.

A jako žába zvedá ke kuňkání

z vod hubu v čas, kdy selka často stane,

na blízkou žatvu myslíc v přemítání:

Tak tmavomodré, až tam, čímž stud vzplane,

zde v ledu zrak trčící stíny zočí,

do noty čápů klekt jich zubů kane.

Z nich každý dolů tváře svoje točí,

o zimě ústa důkaz podávají,

o smutném srdci slzy jejich očí.

Když zrak můj ohlédl se po tom kraji

a k nohoum pad', tu dva jsem viděl spjaté

tak, že jich vlasy jeden chumáč tkají.

„O rcete, ňadra jež tak spjatá máte," —

já začal - - „kdo jste?" A když hrdla vzpjali

a tváře ke mně obrátili, vzňaté

Jich oči, které stále v slzách tály,

teď slzami tak mocně překypěly,

však ztuhlé mrazem slzy ty hned stály

A víčka jejich pevně uzavřely.

Tak prkno k prknu nespjala kdy skoba;

tož jak dva kozli proli sobě hřměli.

A jeden, jehož uší zimy zloba

již zbavila, děl stále nakloněný:

„Co na nás civíš, jest již dlouhá doba,

Kdo ti dva jsou, chceš vědět roztoužený?

Ten údol, s něhož Bisenzio splývá,

byl Albertu a jim též přisouzený,

Jsou rodní bratři; sotva Kaina skrývá,

byťs celou prošel, stín tak hodný muky

jak ten, jenž zde se v ledny rosol vryvů.

Ne ten, jenž pikou z Arthušovy ruky

měl protkanou i se stínem hruď svoji,

ni Focaccia, ba ani oněch pluky,

Z nichž jeden hlavou stín mi dělá, stojí,

a Sassol Mascheroni jehož jmeno,

Toskánský jsi-li, to tě uspokojí.

A dost již se mnou tady hovořeno,

jsem Camicion de Pazzi, čekat tady,

než zastoupí mne Carlin, jest mé věno."

Pak šklebících se tváří psích zřím řady.

a proto zachvěju se posud celý,

jak zmrzlé louže kdekoliv zřím všady,

Co zatím dál jsme k středu země spěli,

kde vše, co těžkým jest, se vespol shledá,

mnou věčný chlad a věčné temno chvěly.

Zda schválně, náhodou neb sudbou, nedá

se říci, spěje ve samých hlav středu

do jedné nohou vrazil jsem: „Ó běda,

Proč po mně šlapeš?" zaznělo to z ledu;

„Za Montaperti trestu mému síly

když nepřidáváš, proč mnou množíš bědu?"

Já: „Mistře můj, zde na mne počkej chvíli,

bych toho zvěstí pochyby se zbavil,

pak rychle, jak chceš, ať pouť naše pílí."

Stál vůdce můj a k onomu já pravil,

jenž zatím stále klnul v divém vzdoru:

„Kdo's ty, jenž kletím jsi se neunavil?"

„— A kdo jsi ty, jenž jda skrz Antenoru

v tvář šlapeš nám, tak že, kdybys

byl živý, by přílišné to bylo?" V rozhovoru

„Já živ jsem" — dím — ,a jsi-li slávy chtivý,

já mohu k jiným sdružit jméno tvoje,

když chceš, by tebe svět byl pamětlivý."

On: „Věru opačné jest přání moje.

Hej, vari odsud! Ušetř mne již déle,

zde v špatné licho ty tkáš slova svoje!"

Za kštici vazu chytil jsem ho směle

řka: „Ty se přece musíš jmenovati,

sic nezbude ti vlas na hlavě celé!"

On: „Všecky vlasy byť jsi chtěl mi sdráti,

já neřeknu kdo jsem, ni neukáži,

nechť stokrát hněv tvůj moji hlavu schvátí.

Již jeho vlas kol svojí ruky váži

a trhám z něho víc než jednu kštici,

on štěkaje zrak ztuhly v ledy vráží.

„Co Bocco tropíš?" — hlas zněl volající -

„zda cvakat zuby nepostačí tobě

bez štěkání? Ký ďas tě trhá mstící?" —

„Bys dále mluvil, nepřeju víc sobě,

ty zrádce podlý," děl já, „pravé zvěsti

chci vyprávět, jež nebudou ti k zdobě."

On: „Jdi a mluv, co libo tobě jesti,

však o tom nemlč, uzříš-li vlast svoji,

jenž jazykem svým uměl zde tak plésti.

Pro francouzský žold slzy se mu rojí;

rci, toho z Duera jsem zřel, jak nyje

tam, hříšníci kde v chladné lázni stojí.

A ptáš-li se, kdo v mukách dál tu žije,

ten z Beccherie zde je po tvém boku,

chřtán jemuž podřezala Florencie.

Jan Soldanier odsouzen v tu stoku,

s ním Ganellon a Tebaldello hyne,

jenž v noci Faenzu vzdal bez útoku."

Dál od něho se naše pouť zas šine;

dva zmrzlí se tu v jedné díře svíjí,

leb jednoho jak klobouk druhé kyne.

A jako v chléb se hladem zuby ryjí,

tak jeden v druhého své zuby vbodal

tam asi, mozek kde se sbíhá s šíjí.

Ne jinak Menalippa spánky hlodal

kdys vztekem Tydeus, jak ten leb jeho

i ostatní vše k hlodu sobě podal.

„Jenž zvířecky tak sílu vzteku svého

na tom, jejž hltáš, zkoušíš v rvaní dravém,

rci," — děl jsem, — „proč? Věř slibu slova mého,

Že, jestli ty ho proklínáš zde právem,

když jméno zvím i jeho hřích, na zemi

to odměnit chci tobě, v bolu žhavém

Když ten, jímž mluvím, jazyk neuschne mi."
