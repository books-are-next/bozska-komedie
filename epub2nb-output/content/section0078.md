---
contentType: prose
---

### Zpěv sedmý

Osanna, sanctus Deus Sabaoth,

superillustrans tua claritate

felices ignes horum malahoth!“

Tak vracejíc se k písni svojí svaté

ta bytost dále započala pěti,

své skráně majíc dvojím světlem spjaté.

Já zřel, jak s drahými zas vírem letí,

jak nejrychlejší jiskry rázem zraku

se skryly, dálka šla jim ve zápětí.

Já k sobě: „Řekni, řekni,“ bez rozpaku

jen „Řekni,“ pravil, „sladké svojí paní,

ať rosou v žízni, sluncem je ti v mraku.“

Leč ona úcta, která vždy mne sklání,

když slyším pouze B znít nebo ICE,

mne uchvátila jak člověka spaní.

Hned usmála se na mne Beatrice,

i v ohni pohled ten moh oblažiti!

jsouc ochotna mé vyplniti chtíče.

„Jak myslím teď, co nemaž‘ klamem býti,

jak spravedlivě pomsta spravedlivá

se trestá, v tobě plamen pochyb nítí.

Vsak osvobodím tobě ducha, živá

slyš slova moje, nebo jimi tobě

v dar velký nyní velká pravda splývá.

Své vůle uzda, ač ku blahu sobě,

přec nechtěl člověk snésti nezrozený, 

tím sebe i svůj rod vzdal pekel zlobě.

Čímž řadou věků bludem poražený

rod lidský ležel chorý, božím Synem,

jenž sestoup na zemi, až odcizený

Pak Stvořiteli vesmír jedním kynem

byl spojen s onou prabytostí zase

jen jedním jeho věčné lásky činem.

K mým slovům obrať zrak! Ve plné kráse

ta příroda, ve svazku s Bohem byla

tak dobrá, čistá, jak v stvořeni čase.

Leč z ráje sama sebe vyhostila

od cesty pravdy a od žití svého

se sama příliš záhy odvrátila.

Trest měříme-li kříže posvátného

dle těla podstaty, pak podle práva

toť věru trest byl na očistu zlého.

Vsak žádná křivda nebyla tak žhavá,

na osobu, jež trest ten vytrpěla,

v níž taká bytost, když se pozor dává.

Tak jediná věc různý účin měla,

ta smrt se Židům líbila i Boha,

a nebe roztrhlo se, zem se chvěla.

Teď nesmí ti ve příkrém zdát se slohu

řeč, která dí, že spravedlivě mstěna

zde spravedlivá pomsta. Leč tvou vlohu

Zřím, kterak myšlenkami zapletena

jest v uzel, na kterého rozluštění

tvá mysl čeká snažně roztoužená.

Díš: „Co jsem slyšel, to je k pochopení,

proč ale Bůh ten spůsob volil právě,

by vykoupil nás, to mi zřejmé není.“

To bratře očím všech vždy bode tmavě

se míhat v taji všem, jimž nedozrála

ve ohni lásky duše plápolavě.

Leč toto že jest cesta všechněch stálá

a zřídka poznaná, chci tobě říci,

proč byla nejlepší. Věř, neskonalá

Dobrota boží, záště neznající,

plá bez ustání v jisker takých roji

nám věčné krásy jevíc čaroskvící.

Co bezprostředně dolů z ní se rojí,

jest bez konce, kde ona pečeť vtiská,

tam otisk věčně trvá v kráse svojí.

Co bezprostředně z ní jen dolů tryská,

je volné všecko, nemůž podlehati

všech věcí moci, kterým změna blízká.

Ji dražší, čím ji bližší vidíš státi,

neb svatý plamen, jejž věc každá hostí,

zříš v nejpodobnějších ji nejvíc platí.

Z všech těchto věcí bytost lidská dosti

si výhod ‚ bere, pakli jedna schází,

tu klesá s výše svojí důstojnosti.

Hřích pouze v pouta, v okovy ji hází,

ji nepodobnou tomu dobru čině,

neb z jeho světla málo do ni vchází.

A neoctne se dřív milosti v klíně,

když trestem nenahradí choutky smělé,

kterými padla v lup a kořist vině.

Když hřešili jste, základem svým cele

jste vzdálili se v lidstva celém rodu

své důstojnosti, ráje říše skvělé.

A dobře pozor dáš-li, najdeš shodu,

že návrat nebyl možný jinou drahou,

než projit jedním z těchto dvojích brodů.

Buď musil Bůh se spravednosti váhou

ustoupit z lásky, nebo ze své síly

tvor učinit mu zadost vlastní snahou.

Ve propasť věčné rady kéž se schýlí

a upře oko tvé a v roztoužení

ať za mou řečí krok za krokem pílí!

Věz, člověk nikdy ve svém omezeni,

by zadost učinit moh, neměl vlohu,

neb nemoh sestoupit v svém pokoření,

Jak povznesl se vzdorem proti Bobu.

Toť příčina, že víc pomoci sobě

on nemohl, jak vyložit ti mohu.

Tak zbyly Bohu nyní cesty obě,

by život vrátil vám, jenž nepřestává,

a tou či dvěma k první ved jej zdobě.

Leč dobrý skutek že se dražším stává,

čím o dobrotě srdce, jež ho koná,

zkad vychází, svědectví větší dává;

Tu všemu vtisknutá dobrota ona

všech užila cest, aby v první krásu

důstojnost lidská vešla bezúhonná.

K poslední noci od zbitého jasu,

jímž první den vzplál, z žádné nikdy strany

čin taký nestal se a v žádném času.

Sám dal se, štědřejší byl Svrchovaný

když sílu dal vám pozvednout se k zdaru,

než odpuštěním zhojit vaše rány.

Vše jiné cesty vedly pouze k zmaru

a nestačily, kdyby ve pokoře

Syn boží nesnížil se k těla tvaru.

Bych každé tvoje ukojila hoře,

teď vysvětlím, co nejasné ti bylo,

bys jako já zřel všady pravdy zoře.

Díš: „Vzduch, zem, oheň, vidím vše, co slilo

se opět z nich a zřím, jak k zmaru v krátce

se chýlí, málo trvá toto dílo.

A věci ty jsou přece boží práce,

čímž je-li pravdou, co dřív ústa děla,

tož neměly by zhynout.“ – Kde dlíš sladce,

Ta čistá říš i andělů druž skvělá

jsou stvořeny, o těchto právem platí

dle bytosti jich, jak se jeví celá.

Však živly, jež jsi začal jmenovati,

a ony věci, které z nich se tkají,

ty ze stvořených vidíš žitím pláti.

Jeť látka stvořená, již v sobě mají,

jeť stvořená ta tvorná jejich síla

v těch hvězdách, které kol nich obletaji.

A z směsice, jež k tomu způsobilá

hvězd svatých paprslek a pohyb budí,

všech zvířat a všech rostlin duši. Milá

Ta dobrota též vzbouzí v naší hruďi

proud života, jejž plní láskou k sobě,

že po ní zpět se život stále trudí.

A tím též může jasným býti tobě

těl vzkříšení, když váží mysl smělá,

jak lidské tělo v oné vzniklo době,

Kdy prarodičů lidská vznikla těla.
