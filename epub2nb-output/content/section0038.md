---
contentType: poetry
---

<section>

### Zpěv třicátý čtvrtý

„Vexilla regis prodeunt inferni

již proti nám. Nuž k předu upři oči,

rci, zda jej poznáš,“ děl můj mistr věrný.

</section>

<section>

Jak hustou mlhu padat když zrak zočí,

neb zeměkoule když se začne tmíti,

mlýn z dálky zjeví se, jejž vítr točí:

</section>

<section>

Dům takový já domníval se zříti,

před větrem za vůdce jsem skryl se záda,

neb v jiný úkryt nelze tu se skrýti.

</section>

<section>

Již byl jsem, s bázní verš můj se tu spřádá,

tam, stíny kde v led skryté prokmitaly

jak tříska, která za křišťál se vkládá.

</section>

<section>

Ty ležely a ty zas přímo stály,

ty hlavou vzhuru, ty zas šlepějemi,

ty tváří k nohám luky být se zdály.

</section>

<section>

Když ku předu jsme prošli stíny těmi,

kde zlíbilo se vůdci ukázati

mně tvora, jenž dřív krášlen vděky všemi,

</section>

<section>

Mne před se vzal a poručil mi státi

řka: „Ejhle Dis i místo, kde v té chvíli

hleď srdnatostí sebe opásati!“

</section>

<section>

Jak ztrnul jsem a stál jsem beze síly,

čtenáři, neptej se, to nenapíši,

neb všecky řeči by zde matny byly.

</section>

<section>

Já nevěděl, zda mrtev jsem neb dýši,

nuž pomni sám a suď dle vtipu svého,

čím byl jsem nejsa v tísni v oné říši.

</section>

<section>

Neb císař toho kraje bolestného

od ňader středu trčel z ledu cele,

a obru já spíš, nežli pažím jeho

</section>

<section>

Se obr rovnat můž, a rovněž směle,

by rovnalo se takovému údu,

jak velké asi bylo tělo celé!

</section>

<section>

Tak sličný byl-li, jak teď hrozný, v bludu

přec brvy zchmuřiv proti Stvořiteli,

rád věřím, že jest zdrojem všeho trudu.

</section>

<section>

Jak velký div zde moje oči zřely!

Tři obličeje na jeho tu hlavě,

z nich jeden napřed, ten byl zkrvavělý,

</section>

<section>

Dva druhé k němu družily se hravě

nad středem každé lopatky a spjaly

se k sobě tam, kde pták má hřeben právě.

</section>

<section>

Na pravém žlutá barva s bílou plály

a levý barvu lidí měl v tom kraji,

kde bouřlivě Nil v údolí se valí.

</section>

<section>

Pod každým křídla dvě se pozvedají,

jak slušno ptáku takému, se šíří;

na moři také plachty nebývají.

</section>

<section>

Bez peří byla v způsob netopýří,

jak třepal jimi, ihned vítr trojí

z nich po okolí celém bouřně víří.

</section>

<section>

Tím celý Kokyt kolem v ledu stojí:

Ze šesti očí krevných slzí nával

přes trojí bradu s hnisem se mu rojí.

</section>

<section>

A zuby každé tlamy rozmačkával

on hříšníka jak trdlicí; v témž čase

on stejnou mukou ty tři obsypával.

</section>

<section>

Přednímu kousání být žertem zdá se,

však spáry svými když jej začal dříti,

tu jeho hřbet kmit často v holém mase.

</section>

<section>

„Ten v trestu největším, jejž vidíš mříti,

jest Jidáš, hlavou visí dovnitř dolů,

a nohy jeho venku můžeš zříti.

</section>

<section>

Z těch dvou, jichž hlava venku visí spolu,

to Brutus, jenž ční z tlamy černé čelem;

jak svíjí se a němý jest v svém bolu!

</section>

<section>

Ten třetí Cassius jest s tlustým tělem.

Leč blízká noc a odchodu čas kyne,

neb viděli jsme vše již v Pekle celém.“ -

</section>

<section>

Kol mistra šíje ruka má se vine,

jak on si přál; dle místa a dle času,

když rozmáchly se zas perutě stinné,

</section>

<section>

Za srst huňatých boků chyť se ďasu

a od chumáče chlupů ke chumáči

spěl mezi ledu krou a změtí vlasů.

</section>

<section>

Jak po tom místě naše noha kráčí,

kde ohraď se stehno v kloubu boku,

tu námahou a strachem skráň svou stáčí,

</section>

<section>

Tam vůdce můj, kde nohy dřív měl v skoku

se za vlas chytí jako šplhající,

i mnil jsem, v peklo v zpátečném jdem kroku.

</section>

<section>

„Jen drž se dohře, této po stupnici,"

děl mistr oddychuje unavený, -

jen z města bídy vyjdem vítězící."

</section>

<section>

Pak pronikl skrz otvor skalní stěny

a posadil mne na pokraji skály

a ke mně obrátil krok odměřený.

</section>

<section>

Já oči zveď a mnil jsem, posud v dáli

že Lucifera zřím, jak jsem jej minul,

jen jeho nohy zřel jsem, — vzhůru stály.

</section>

<section>

A jestli tenkrát ve blud jsem se šinul,

ať přemýšlí láj, zdali nenahlídne,

ký to byl bod, jímž právě jsem se vinul.

</section>

<section>

„Vstaň," pravil mistr, „neb jsou stezky bídné

a cesta dlouhá, třetí ku hodině

již v půl se navrátilo slunce vlídné."

</section>

<section>

Kde byli jsme, nebyly hradu síně,

leč malý ústup od přírody krátký

a beze světla v skal nerovném klíně.

</section>

<section>

„Než vrátíme se z těch propastí zpátky.

rci, mistře můj, a hleď mne poučiti," —

dím vzpřímiv se — a objasni mé zmatky.

</section>

<section>

Kde ledy jsou? Proč ten se hlavou řítí?

Jak od večera mohlo k době rána

se v malé chvíli slunce obrátiti?"

</section>

<section>

On: „Myslíš, že tě hostí ona strana,

kde chyť jsem za srst červa, pekel kníže,

jímž střední vrstva země provrtána,

</section>

<section>

Tam byl's, potom jsem sestupoval níže,

já obrátil se — tam tvá noha dlela,

kam ze všech stran se táhne každá tíže,

</section>

<section>

Teď polokoule se ti otevřela

té opačná, jež kryta suchou zemí

na vršku svém kdys Toho zmírat zřela,

</section>

<section>

Jenž bez hříchu žil svatý mezi všemi.

Na malém kruhu tvoje noha stojí,

jenž Giudeccy jest rub. Zde místy těmi

</section>

<section>

Má jitro již, když stíny tam se rojí.

Srst jehož vedla z věčného nás hoře,

jak dřív tam trčí v ztrnulosti svojí.

</section>

<section>

Sem on spaď s nebe v hlubinu se noře

a z bázně před ním zem, která tu byla,

a ze studu se skryla v závoj moře,

</section>

<section>

Na kouli naší pak se objevila

zde prázdno nechavši a pak do výše

na ústupu se v horu seskupila."

</section>

<section>

Od Belzobuba, kterak pekel skrýše

je v dáli, zde se místo tmavé skrývá

ne zraku, ale sluchu zřejmé; tiše

</section>

<section>

Tam trhlinou, již během sobě zrývá,

se kroutí potok, teče mezi skály

a slabým spádem šumí jen a splývá.

</section>

<section>

Tou skrytou cestou dál puk jsme se brali

já s vůdcem svým a po ten pochod tuhý

ni odpočinku jsme si nepopřáli.

</section>

<section>

Vždy výš a výš, on první a já druhý,

až dírou kulatou, zas jako vezdy

mi kynuly v své kráse nebes luhy.

</section>

<section>

Tu vyšli jsme a zřeli jsme zas hvězdy.

</section>
