---
contentType: poetry
---

<section>

### Zpěv třicátý první

— „Ty, jenž dlíš tam na svaté řeky břehu,“ —

(hrot obrácejíc ke mně svojí řeči,

jež ostřím kruta byla ve svém šlehu,)

</section>

<section>

Tak začala zas bez přestávky věčí:

— „Mluv, pravdou to? Teď ať tvá zpověď pojí

se s obžalobou takou! — „Věru v křeči

</section>

<section>

Se pletla síla má, řeč zvedám svoji,

leč hlas můj sotva zvednut hasne dříve,

než jeho moh’ jsem pohybovat stroji.

</section>

<section>

Počkavši trochu řekla: — „Proč tak snivé

jsi mysli? Mluv, neb upomínka smutná

ti není smyta vlnou vody živé! —“

</section>

<section>

Strach s zahanbením, směs to věru rmutná,

mi ano takové z úst vytlačily,

je poznat, forma zraku byla nutná.

</section>

<section>

Jak u luku, jenž příliš napjat v chvíli,

kdy spustí struna, hned se oblouk láme

a šipka s menší silou letí k cíli:

</section>

<section>

Tak zdrcen byl jsem tíhou viny samé

a slzy moje tekly s vzdechy mými

a na své dráze mne i hlas můj klame.

</section>

<section>

Pak ona: — „S city mnou ti vnuknutými,

jež učily tě Dobro milovati,

jež všeho vrch, kam s tužbami jdem svými,

</section>

<section>

Jakými příkopy se’s musil bráti,

a řetězy, že v dobru dále spěti

jsi každé naděje se musil vzdáti?

</section>

<section>

A jakých úlev jsi moh’ obdržeti,

Co lepšího na jiných duše zřela,

že za jiným jen vždy tvá choutka letí?“ —

</section>

<section>

Tu hořkým vzdechem ňadra má se chvěla

a sotva mluvit nadešla mi síla

a stěží ústa mluvení tvar měla.

</section>

<section>

Zde chtíti mlčením neb zapíráním

krýt zpověď svoji, úspěchem se mine,

to před tím soudcem marným namáháním.

</section>

<section>

Leč obžaloba když se sama line

z úst hříšníka, tu proti ostří záhy

ve zdejším soudu kola běh se šine.

</section>

<section>

Leč víc bys rděl se z bludné svojí dráhy

a podruhé by Siren lákající

zpěv silnějšímu již byl méně drahý:

</section>

<section>

Slož símě pláče nyní se svých lící

a uslyš, kterak ku opaku mělo

tě pobádat mé tělo v hrobě tlící.

</section>

<section>

Ó ničím umění tě nerozchvělo,

ni příroda, jak sličné údy moje,

v nichž žila jsem, teď prach jest moje tělo.

</section>

<section>

A smrtí mou nejvyšší slasti zdroje

když tobě ucpány, ký předmět země

směl přilákati tebe v sítě svoje?

</section>

<section>

Tys ovšem měl se obrátiti ke mně

při prvním šípu světských pokušení,

neb hostilo mne nebešťanů plémě,

</section>

<section>

Ne dát si ohnout křídla k obdržení

ran nových k vůli dívky plaché kráse,

neb jiných marností, jimž stání není!

</section>

<section>

Na výstřely dva neb tři ve úžase

snad čeká ptáček, před starými ptáky

však nadarmo síť s lukem napíná se! —“

</section>

<section>

Jak děti studem němé sklopí zraky

a v lítosti svou vinu uznávají

a mlčky poslouchají, stál jsem taky.

</section>

<section>

A ona děla: — „Jestli umdlévají

tvé smysly bolem od slyšení, výše

vous zvedni, ať se patřením víc kají!

</section>

<section>

S překážkou menší, náš když vítr dýše,

duh ohromný se na skalisku kácí,

neb vítr zaduje-li z Jarba říše,

</section>

<section>

Hned brada moje k ní se výše vrací,

a vousem obličej když zváti chtěla,

jed řeči poznat malou měl jsem práci.

</section>

<section>

A moje tvář jak se k ní obracela,

že andělové od házení květů

ustali, moje zřítelnice zřela.

</section>

<section>

A plachý zrak můj viděl jako v letu,

jak Beatrice k Nohu obrácena,

jenž jedna osoba jest dvojích světů,

</section>

<section>

Za řekou tam ve závoj zahalena,

i sebe předčí krásou svou, se zdálo,

jak nad každou dřív byla povýšena.

</section>

<section>

Sta kopřiv lítosti mi srdce žhalo,

že všecko, co jsem nejvíc milovával,

mi jed a hnus jen v hloubi srdce slalo

</section>

<section>

Mých vin poznání taký bolu nával

mi vzkřísilo, že zničen jsem se zřítil,

jak bylo mi, ví, kdo mi bol ten dával.

</section>

<section>

Když, smysly že se vrátily, jsem cítil,

zřím onu, již jsem samotnou zřel, paní,

ta děla: — „Pozor, bys mne pevně chytil!“

</section>

<section>

Až po hrdlo mne v řeku strhla dlaní,

a za sebou mne táhnouc lehce, hravě

jak člunek tkalce vodní spěla plání.

</section>

<section>

Ku břehu blaženému blíž se plavě,

já Asperges me sladce slyšel pěti,

že mysliť to, ni popsat nelze právě.

</section>

<section>

I otevřela náruč, ve objetí

mou chytla hlavu a mne ponořila

že vodu polykal jsem, ve zápětí

</section>

<section>

Pak okoupaného mne postavila

do oněch krásných čtyr luzného kruhu,

z nichž každá svojím ramenem mne kryla.

</section>

<section>

„Zde nymfy jsme a hvězdy v nebes luhu,

než Beatrice sestoupila v žití,

my určeny již její na obsluhu.

</section>

<section>

Před její zrak tě uvedem, tam zříti

ve sladké světlo by tvé vnikly oči,

tři, hloub jež zří, ti musí přiostřiti.“

</section>

<section>

Tak zpívajíce začly a již kročí

ku hrudi Noha s nimi krok můj smělý,

zkad Beatrice na nás zrak svůj točí.

</section>

<section>

A řekly: „Hleď, by dle libosti zřely

tvé oči, před smaragdy stojíš právě,

z nichž Amora tě kdys ranily střely.“ —

</section>

<section>

A přání tisíc nad plameny žhavě

mé oči táhlo k oněm v touhy stesku,

leč na Nohu vždy tkvěly. V plné slávě

</section>

<section>

Jak ve zrcadle slunce v čaroblesku

se zhlíží, tak v nich zhlížel se Noh svatý

a dvojitý hned v tom hned v onom lesku.

</section>

<section>

Ó čtenáři, jak žasem byl jsem jatý,

když předmět ten jsem viděl klidný v sobě,

a v obraze svém novou změnou vzňatý!

</section>

<section>

Co udivena v plesu duše v mdlobě

té nadpozemské okoušela stravy,

jež nasytí, pak zbouzí hlad v též době,

</section>

<section>

Rod vyšší zjevujíce v tanec hravý

tři ony pustily se, k nebeskému

pak tanci jejich zpěv se pojil smavý:

</section>

<section>

„— Zrak svatý, Beatrice, obrať k němu,

hle, miláček tvůj věrný tady stojí,

co kroků udělal on k cíli svému!

</section>

<section>

Ty z milosti nám prokaž milost svoji

a odhal tvář, by druhou spatřil krásu,

již tajíš před ním stále ve závoji! —“

</section>

<section>

Ó záře věčného, živého jasu,

kdo v zřídle Mus moh’ plným douškem píti,

kdo zšedivěti tak moh’ na Parnassu,

</section>

<section>

By ducha spjatého se nezdál míti,

tě popsat chtěje, jak’s přede mnou byla,

kde nepřestanou sféry v souzvuk zníti,

</section>

<section>

Když’s vzduchu volně tvář svou odhalila?

</section>
