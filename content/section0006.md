---
{}
---

### Zpěv druhý

Již hnědnul vzduch a den se k sklonu chýlil,  

tma dovolila tvorům spočinouti

od mdloby jich; já jediný jsem pílil

Se připravit, bych boj moh' podniknouti

i s cestou též i se soucitem; boje,

jež věrně sdělí duch můj z této pouti.

Ó Musy, velký duchu, zpěvu zdroje,

jež psala's, mysli, co jsem zřel, mé snahy

teď šetř, ať zjeví vznešenost se tvoje!

I počal jsem: „O pěvče, vůdce drahý,

hleď na mou sílu, stačí-li, ždám vřele,

dřív než mne svěříš obtížím té dráhy.

Ty's pravil, Sylviův že otec směle

se odvážil v říš, která duchy hostí,

ač v smrtelném a křehkém trval těle.

A jestli protivník vší nepravosti

byl nakloněn mu, tím že uvažoval

té cesty záměr i vše okolnosti,

Tu z rozumných, rci, kdo by pochyboval,

že v empyreu chtěl Bůh neskonalý,

by Řím a říši jeho vybudoval:

A Řím a říš se svatým místem staly,

by sídlili tam — pravdu řeč má praví —

po větším Petru kteří sledovali.

Tou poutí, kterou tak tvá píseň slaví,

on poznal vše, čím jeho vítězení

i papežský plášť dostoupily slávy.

Tam vešla Nádoba též vyvolení,

by posilu té víře snesla k zemi,

jež počátkem jest cesty k vykoupení.

Proč já tam jdu? Kým dovoleno je

Já nejsem Aeneášem, Pavlem ani;

za nehodna jsem sebou jmín i všemi mi?

A kdybych šel, mne jímá divné zdání,

bych k bláznovské se pouti neodvážil;

ty's moudrý, víš již, kam se soud můj sklání."

Jak ten, jenž nechce, po čem dříve bažil,

jat jiným plánem ve úmyslu jiném

hned pouští zcela, oč se dříve snažil:

Tak rovněž mně na tomto břehu stinném

můj podnik dlouhé přemítání ruší,

ač zprvu hotov byl jsem v duchu činném.

— „Tož jestli dobře duch tvé slovo tuší,"

stín velkodušného se ke mně snáší, .

Jho zbabělosti spjalo tvoji duši.

Ta člověka tak mate a tak straší,

jej činů vzdaluje, k nimž vzlet jej vodil,

jak zvíře, když se před přeludy plaší.

Bych této bázně tebe osvobodil,

slyš, proč jsem zde, a jaká řeč tam zněla,

když pro tě soucit v srdci mně se zrodil.

Má duše mezi nejistými dlela,

tak sličná paní když mne zavolala,

že prosil jsem, by jen mi poroučela.

Nad hvězdu záře jejích očí plála:

tak líbezně a vlídně ke mně praví,

že hlasem andělů řeč její hrála:

— ,Ó milá duše z Mantovy, tvé slávy

i zpěvu tvého země plná jesti

a bude, dokud běh se nezastaví:

Hle, tam můj přítel, ne však přítel štěstí,

na pustém svahu padl v nebezpečí,

že zmaten v bázni zpět si cestu klestí.

Strach mám, zda nekles' v pobloudění větší,

že pozdě v pomoc jsem mu pospíšila,

než vyslechla jsem v nebi o něm řeči.

Jdi, zdobná řeč tvá by mu sílu vlila,

spěš, poraď vše, co k jeho vyváznutí,

jdi, pomoz mu, abych se potěšila.

Tři světice když mají o tě píli

a v lásce s nebe zhlíží k tobě na zem

a slovo mé tě slibem spásy sílí? —"

Jak květ, jenž zavřen, skloněn noci mrazem,

když ozáří jej zlaté slunce jara,

se otevře, na stonku vztyčí rázem:

Tak síla kleslá zas v mém ňadru hárá,

že dím jak svobodný muž, v touze větší,

tak v mysli mojí odvaha plá jará:

— „Ó soucitná, jež tak máš o mne péči!

Ty laskavý, jenž hned jdeš poslechnouti,

vše slova pravdy, která tobě svědčí!

Ty's touhu novou vlil mně k této pouti

tak slovem svým, že vůle v duši mojí

plá, úmysl zas první podniknouti.

Nuž tedy jdi, nás jedno chtění pojí,

ty vůdce, pane, mistře!" — Nohou ráznou

po slovech mých on nastoupil pouť svoji,

I vkročím v cestu lesnatou a sráznou.
