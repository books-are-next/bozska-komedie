---
contentType: prose
---

<section>

### Zpěv osmý

Dost dlouho za to měl svět ku své zkáze,

že Venuše kol lásku pošetilou

rozsívá t kruhu třetím na své dráze.

A proto ctívali ji se vší silou

i oběťmi i sliby, zpěvy chvály

dřív staří s myslí bludem zotročilou.

Pro Dionu, Cupida rovněž pláli,

v ní matku viděli a v něm pak syna,

jenž na Didony klín sed hošík malý.

Té jménem, s kterou zpěv ten započiná,

též hvizdu zvali, jež se slunci dvoří,

před ním i za ním k tanci nejsouc líná.

Já necítil, jak spěl jsem k její zoři,

však v ni že jsem, má dosvědčila paní,

jak před mým zrakem větší krásou hoří.

A jako jiskry vidíš v ohně plání,

a jako v zpěvu rozeznáváš hlasy,

ten začíná, co druhý v doznívání:

Já v tomto světle viděl jiné jasy

prolétat v kruhu, ty míň a ty více,

dle toho v Boha tvář jak patří asi.

Z chladného mraku větry foukajíce

ať zjevny neb ne, zdály by se líné

těm, jichž by postihnuly zřítelnice

Jak řada božských světel k nám se šine,

svůj zastavujíc plesný rej, ze zdroje

jenž velkých Serafů se dolů řine.

A jenž nám nejblíž stáli, z těchto roje

jsem „Hosanna“ tak hlasně slyšel zníti,

že zas je slyšet věčná touha moje.

A jednoho zřím blíže přistoupiti,

jenž takto mluvil: „Co chceš, řeknem rádi,

by duše tvá se mohla zveseliti.“

Náš rej a let i s naší žízní pádí

v těch kruhu, nebes knížaty jež zvete,

a o nichž pěls juž na světě v svém mládí:

„Voi, che intendendo il terzo Ciel movete,“ 

chcem k vůli tobě odpočinout chvíli,

tak v srdcích našich láska k tobě kvete.“

Co oči mé se plny úcty chýlí

ku paní mé, která mne ujistila

a dodala mi poklidu i síly,

Má tvář se ihned k světlu obrátila,

jež tolik slibovalo, ve pohnutí

„Rci kdo ty jsi?“ má ústa promluvila.

A v silnějším to stojí v zaplanutí

zde přede mnou, neb radost z mojí řeči

ples jeho množí a je k řeči nutí.

I začlo takto: „Kdyby svět mne větší

byl dobu choval, než se vskutku stalo,

moh mnohému se uhnout nebezpečí.

Má rozkoš, kterou moje světlo vzplálo,

mne taji tobě a tak příliš halí

jak zvíře, jež se do hedvábí vtkalo.

Dost a vším právem city tvé mně přály,

a byť bych déle žil, já lásky svojí

bych víc ti dal než list. Kde Rodan valí.

Se kol levého břehu, kde s nim pojí

se po svém běhu ústíc Sorga řeka,

zem ta budoucí byla říší mojí.

I Ausonie roh (jak vzácná vděka),

kde Gaeta ční, Crotona a Bari,

kde Tronto s Verdem v šíré moře vtéká:

Na skráni zřel jsem vínek země starý,

již Dunaj na svém břehu obetkává

jda z Němec; štěstí kynuly mi zdary

Na Trinacrii, v dýmu jenž je smavá,

v střed Pachinu a Peloru se noří

nad zálivem, jenž s větry v boj se dává.

Ne Typhonem, leč sírou, jež v ní hoří;

jí z Rudolfa a Karla dal bych krále,

byť špatná vláda, která vždycky tvoří

Zášť v národech, již podmaněni stále,

ryk vzpoury Palermem nerozpoutala,

jenž: „Umři! Umři!“ volal nenadále.

Byť duše bratra toho předzvídala,

on Katalonské chudé hrabivosti

byl by se střežil, by jej nezdolala.

Neb potřeba je míti pozornosti,

by on neb jiný na loď vlády jeho

víc břemen nekladli, neb dost jich hostí.

Syn otců štědrých, ducha spořivého,

měl v životě svém takých míti sluhů,

jenž nedbali jen blaha měšce svého.

„Můj vládce, řeč tvá sladce jde mi k duhu,

že věřím, radost, kterou ve mně nítí,

to dobro, jež je celé v tomto kruhu,

Ty musíš, pane, jak já stejně zříti,

tím sladší je mi a tím více drahá,

že ve patření na Boha ti svítí.

Tys zveselil mne, slovo tvé však sahá

v tlum pochyb mých, ó prosím, vysvětli mi,

proč sladké símě v hořký plod se vzmáhá?“

On: „Pravdu-li zvíš o tom ústy mými,

pak otázkám ty obrátíš se tváří,

jak nyní k nim‘s obrácen zády svými.

To dobro, které spokojením daří

a pohybem říš, kterous prošel málem,

zde t těchto tělesích co síla září.

Ne bytosti jen v duchu dokonalém

jsou předurčeny, ale ve souzvuku

s jich bytím jde, že v blahu žijí stálém.

Tím všecko, z toho co odlétá luku,

zde k určitému konci přímo spěje

jak šíp jde k cíli. Řeči moji zvuku

Teď naslouchej! Neb nebes velké děje

by v toho opaku jen trosky byly,

ne díla, krása jichž se věčná skvěje;

Což nemožno neb vlohy, jimiž pílí

v rej okruh hvězd, ty nemýlí se tady

a jejich prazdroj sotva též se mýlí.

Zříš v pravdy této výkladu snad vady?“

Já na to: „Čeho potřebí, zřím zjevně,

v tom příroda že nemůž pozbýt vlády.“

On: „Hrál by osud s člověkem víc hněvně,

by nebyl občanem na této zemi?“

Dím: „Bez důkazů, ano, to vím pevně.“

„A můž jím být i kdyby s lidmi všemi

tam nebyl živ dle stavů rozmanitých?

Ne, pravdu děl-li mistr slovy těmi.“

On dospěl až sem v důsledcích svých hbitých

a zavíral: Tím rozmanitost v květu

všech činů vašich i jich zdrojů skrytých.

Tak Solon ten, ten Xerxes dán jest světu,

ten Melchisedek, a ten jiný zase,

jenž svého syna ztratil v bujném letu.

Sfér přirozenost v dokonalé kráse

na smrtelný vosk vtiská pečeť svoji,

však rozdíl v domech lhostejný jí zdá se.

Tím Esau v matky lůně se juž dvojí

od Jakuba, Quirin je nízký v rodu,

že pověsť s Martem jej co otcem pojí.

Co zplozeno by vždycky hrálo v shodu,

věř, s ploditeli, kdyby nevynikla

zde prozřetelnost boží nad přírodu.

Teď pravda, již měls v zadu, v před ti vnikla,

však přídavkem nechť tebe řeč má daří,

bys zvěděl, jak má duše tobě zvykla.

Když s přírodou se lidské štěstí sváří,

tu, jako símě vniklé v cizí půdu

se sama zvrhne a své dílo zmaří.

A kdyby svět dbal na tu sílu pudů,

jak příroda je dává, věř mi cele

by plodil dobré lidi bez jha bludu.

Vy v kněžství toho nutíte, jenž směle

se mečem pásat chce dle pudu svého,

a krále uděláte z kazatele;

Čímž krok váš na scestí je bludu zlého.

</section>
