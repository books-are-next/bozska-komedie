---
contentType: prose
---

<section>

### Zpěv třicátý druhý

Tak pevně upřené mé byly zraky,

svon žízeň desíti let ukojiti,

že ostatní mé smysly jaly mraky.

</section>

<section>

Na stranách všech dokola zřím se tmíti

zeď lhostejnosti, její úsměv svatý

tak ovábí mne zas starou svojí sítí.

</section>

<section>

Tu násilně obrácen zrak můj vzňatý

od těchto Bohyň ku levému boku,

neb jedna děla: Jsi až mnoho jatý.

</section>

<section>

A onen stav, jenž nastává vždy v oku,

když příliš slunce záře v hloubku vnikla,

tmu na chvíli stlal v ústret mému kroku.

</section>

<section>

A zřítelnice na málo když zvykla,

(dím na málo s tím mnohým v porovnání,

zkad násilím se odtrhla), již znikla

</section>

<section>

Ta řada svatá mně po pravé skráni

jdouc průvodem a majíc v čele svity

těch sedmi světel a též slunce plání.

</section>

<section>

Jak otáčí se voj pod svými štíty,

když s praporem se zachrániti práhne,

než změní cesty směr mu vůdce hbitý:

</section>

<section>

Tak přední tlum svatého sboru táhne,

a přešel kolem nás dřív mnohem, vojí

než svatý vůz se k další cestě nahne.

</section>

<section>

Zas paní u kol našly službu svoji,

Noh táh své svaté břímě svatým luhem,

ni pérem nezachvěl; jež v Lethy zdroji

</section>

<section>

Mne koupala, šla se Statiem, druhem,

a se mnou v stopách toho kola, které

blíž osy menším vždy se točí kruhem.

</section>

<section>

Tím starým lesem naše pouť se bere,

jenž zpust, že Eva hadu uvěřila;

v krok andělské nám zněly písně steré.

</section>

<section>

Na trojí dostřel šípu postoupila

již cesta naše vozu ve průvodu,

když Beatrice s něho sestoupila.

</section>

<section>

V tom Adam! zněl hlas šírém po obvodu,

a všecko hrnulo se k stromu v sboru,

jenž na snětích byl bez listů i plodů,

</section>

<section>

A vrchol jeho, který ve prostoru

víc místa zabírá, čím výše pne se,

by sotva rovna našel v Indském boru.

</section>

<section>

Zdar Nohu tobě, který v tomto lese

neurveš z dřeva, jež sladkou chuť dává,

však svíjení se v prachu břichu nese!

</section>

<section>

Tak stromu kolem dav ten provolává

se kolem stavě; dí Noh rodem dvojí:

„Tak zachová se síně všeho práva“ —

</section>

<section>

A obrácen k té, jež ho táhla, voji,

jej přivlíknul k ovdovělému kmeni

jej přivázav, zkad on měl látku svoji.

</section>

<section>

Jak naše rostliny, když slunce denní

své velké světlo s oním světlem mísí,

jež padá s hvězd za Lososem, se změní

</section>

<section>

A vypučí zas, v barvě své se vzkřísí,

než slunce opět ve souhvězdí jiném

své oře zapřáhne, strom holý kdysi

</section>

<section>

Teď omládna se zaskvěl v listí stinném,

ne růžemi leč fialkami spíše

plál dříve pustý, sirý, jedním kynem.

</section>

<section>

V tom sladký hymnus celý háj kol dýše,

jejž nechápal jsem, nezpívá se v žití,

jej ke konci jsem nesnes, jak zněl s výše.

</section>

<section>

Bych popsat moh’, jak v spánek skonejšiti

se daly oči při Syringy lkání,

jež musily to draze zaplatiti,

</section>

<section>

Jak malíř vzor má při svém malování,

já maloval bych, jak mne zmohlo snění,

leč jinému to nechám namáhání.

</section>

<section>

Můj zpěv nechť líčí moje probuzení,

dím: — „Tmavý závoj snů mi strhla záře, —“

a hlas: „Co děláš? Vstaň!“ — V tom okamžení

</section>

<section>

Jak, aby zhlédli strom ten květy smavý,

rty Andělů po jehož prahnou maně

a který v nebi věčný sňatek slaví,

</section>

<section>

Jan, Petr, Jakub jednou slovem Páně,

jímž spánek větší často byl již ztracen,

se opět zbudili, na každé straně

</section>

<section>

Pak viděli, že spolek jejich zkrácen,

o Mojžíše a Eliáše, Krista

šat spatřili jak proměněním zvrácen.

</section>

<section>

Já zbudil se a nade mnou ta čistá

a zbožná stála, která kroky moje

u řeky vedla jako hvězda jistá.

</section>

<section>

„— Kde Beatrice, prosím?“ — děl jsem, boje

zas cítě žalu. — „Tam u stromu paty

viz, v svěžím listí sedí, kol ní roje

</section>

<section>

Jsou družek jejích, a ten zástup svatý

dál za Nohem se béře k nebi v směru,

zpěv jeho hlubší, sladší notou vzňatý. —“

</section>

<section>

Co ještě dále řekla, nevím věru,

neb pouze k té jsem vzpínal oči snivé,

jíž ostatní vše splývalo mi v šeru.

</section>

<section>

Na pravé zemi dlela v kráse tklivé

jsouc tomu vozu svatou tady stráží,

jejž ku stromu zde Noh přivázal dříve.

</section>

<section>

Kol sedělo nymf sedm, zrak můj blaží,

jich rukou lampy, na jichž stálé plání

nižádný světa vítr nenaráží.

</section>

<section>

Zde, cizinče, víc nebude ti stání,

ty občanem se staneš toho Říma,

kde Kristus Říman má své panování.

</section>

<section>

Ku blahu světa, jejž zlo ve jho třímá,

teď na vůz hleď a napiš všecko v písni,

co viděl tady očima jsi svýma.

</section>

<section>

Tak Beatrice. Já, kterého tísní

cit pokory, jí u nohou se díval,

mí smyslové, kam chtěla, byli přísní.

</section>

<section>

Hle, rychlým spádem nikdy tak nesplýval

v důl s mraků oheň, když z onoho kraje,

jenž nejzazší k nám, padá deště příval,

</section>

<section>

Jak ptáka Zeva vidím, přilétaje

již přes strom letí a rve kůru z něho,

ne nový list a květ jen strhávaje,

</section>

<section>

Leč do vozu se pouští posvátného,

jej raní, že se zatřás, jak loď padá,

hned sem hned tam po vání větru zlého.

</section>

<section>

Pak zřel jsem v lůno vozu, kterak vkrádá

se slídná liška, která ve svém žití

nezvěděla, co dobré pastvy vnada.

</section>

<section>

Leč zlo jí vytýkajíc postrach nítí

v ní moje paní, že jak dovolily

bez masa kosti, hned se v útěk řítí.

</section>

<section>

Pak orla zřel jsem, jak sek vozu chýlí,

a sletěl naň, sed’ v lůno jeho, peří

pak odlétaje střás’ tam se vší síly.

</section>

<section>

Jak z ňader, v nichž trud s bolestí se měří,

tak s nebe zazněl hlas: Má lodi malá,

jak obtížená jsi a jakou sběří!

</section>

<section>

Pod koly potom zem se pukat zdála,

drak vyšel z hloubi, ocas hodil na zem

a protkl vůz, až duše má se bála.

</section>

<section>

Jak vosa žihadlo své vtáhne rázem,

on stočil ohon, v útok dal se divý

kus půdy odnášeje; za tím plazem

</section>

<section>

Jak čerstvou zem luk čaloun kryje živý,

tak peří kolem hned se rozházelo,

jež úmysl snad poskyt’ dobrotivý,

</section>

<section>

Na voj a kola v takém letu spělo

kol peří v čase kratším, nežli dvojí

se retů pouto k vzdechu otevřelo.

</section>

<section>

Tak proměněn vůz svatý zde teď stojí,

a z dílů jeho náhle trčí hlavy

z všech koutů čtyři, tři pak ještě k voji.

</section>

<section>

Jak volské rohy z těchto čněly dravy,

a první roh jen prostřed čela měly,

ba nebyl viděn taký netvor žravý.

</section>

<section>

A pevně na skále jak hrad ční ztmělý,

tak na něm nevěstku jsem viděl, stále

kol nestydaté oči její spěly.

</section>

<section>

By nikdo nevzal mu ji nenadále,

zrak obra po pravici státi zočí,

s nímž líbala se často; že pak v mále

</section>

<section>

Své chlipné zraky také na mne točí,

ten divý milenec ji tak sbil celou,

že všady rány zřely na ní oči.

</section>

<section>

Pak duši maje vztekem rozkypělou,

odvázal potvoru a v honu hbitém

ji ihned hnal pod lesa klenbu ztmělou,

</section>

<section>

A před oběma stal se mi tak štítem.

</section>
