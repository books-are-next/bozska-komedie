---
contentType: prose
---

<section>

### Zpěv dvacátý třetí

V skrytu jak milých snětí odpočívá

pták na hnízda svých sladkých mláďat dlouhou

a celou noc, jež věci vše nám skrývá,

</section>

<section>

Že uzří je, se těší milou touhou,

a slídí kolem jejich po potravě

a trudná péče je mu slastí pouhou,

</section>

<section>

Na hrotu větve sedí nedočkavě

čas předbíhá, po slunci ohledá se

a zrakem visí jitra na záplavě:

</section>

<section>

Tak vzpřímena má paní v celé kráse

své stála, dívajíc se v onu stranu,

kde slunce menším spěchem kroužit zdá se.

</section>

<section>

Mně, v úvahu když zřím ji zahloubánu,

jak tomu bylo, který sice kojí

se nadějí, ač jiné měl v svém plánu.

</section>

<section>

A dlouho netrvalo ono dvojí,

já myslím čekání a myslím zření,

an nebe zvolna celé v jasu stojí.

</section>

<section>

A Bice děla: „V tomto okamžení

viz triumf Krista, viz tento plod zžatý

z té sféry víření, v tom shromáždění.“

</section>

<section>

A její obličej plál celý vzňatý

a oči plné veselosti měla,

že nepopíše duch je žasem jatý.

</section>

<section>

Jak v nocích úplňku Trivia skvělá

se v kniha věčných nymf zářící směje

hloub nebes jimiž ozdobena celá.

</section>

<section>

Na tisíci lamp slunce jak se skvěje,

jež zažíhá je, zřel jsem stejně, v žití

jak se sluncem a hvězdami se děje.

</section>

<section>

A živým světlem prokmitá a svití

tak mocným jasem blýskající látka,

že nesnesa ji musil jsem tvář skrýti.

</section>

<section>

Ó Bice, průvodkyně drahá, sladká!

A ona ke mně: „Teď, co tebe zmahá,

jest síla, proti níž vše sila vratká.

</section>

<section>

Zde moudrost je a moc a z nich to sahá

most, který spojil nebesa a zemi,

po čemž tak dlouhá v lidstvu byla snaha.“

</section>

<section>

Jak oheň, který roste ručejemi.

mrak prolomí a že má místa málo

dští na zem proti zvyku svému, němý,

</section>

<section>

Zpit žárem duch můj cítil, kterak vzplálo

v něm nové síly vření, při tom kvasu

se nemoh vzpamatovat co se stalo.

</section>

<section>

Teď oči otevři a viz mou krásu,

neb uzřela věci takové, že snésti

tvůj může zrak můj úsměv plný jasu.

</section>

<section>

Jak tomu, kdo sen zapomene, jesti,

když vzbudí se, a nadarmo se snaži

snu obraz nazpět v paměť si uvésti:

</section>

<section>

Tak v ucho mé to povzbuzení vráží,

tak vážné, díků hodné, dlouhým věkem

je časy z dějin knihy nevymaží.

</section>

<section>

By nejkrasším jazyky zněly vděkem,

jež Polyhymnie a sestry její

svým nejsladším kdys krmívaly mlékem,

</section>

<section>

Mně k pomoci, když onen úsměv pěji,

díl tisící by pravdy nedosáhli

jas vylíčit, jenž v tom plál obličeji.

</section>

<section>

Tak vylíčiti ten Ráj neobsáhlý

má svatá píseň dělat musí skoky,

jak ten, kdo vidí cesty konec náhlý.

</section>

<section>

Kdo uváží však cíl můj převysoký

a břemene tíž, ten nebude láti,

že pod ním smrtelné se chvějí boky.

</section>

<section>

To není řeka, kterou mohou bráti

se lehké člunky, již hrot lodě dělí,

ni plavci, jenž chtí sebe zachovati.

</section>

<section>

„Můj obličej proč unáší tě skvělý,

že nespěješ dál ku rajskému sadu,

jenž v Krista paprscích rozkvétá celý?

</section>

<section>

Tam uzříš růže pře spanilou vnadu,

v niž slovo vtěleno, tam lilje bilé,

jichž vůně slouží spásy ku příkladu.“

</section>

<section>

Tak Beatrice, já pak celý chýle

se k její radě, ještě jednou v světlý

ten jas jsem kázal pohlédnout své síle.

</section>

<section>

Jak oči moje, které stíny zhnětly,

ve slunci, které kmitlo řasou mraků,

před sebou zřely velký luh a zkvětlý:

</section>

<section>

Tak davy světel bleskly mému zraku

a stohy paprsků se z výše lily,

jich zdroj mi zůstal ukryt ve oblaku.

</section>

<section>

Ó něho vše pronikající síly,

tys pozvedla se, aby moje oči,

mdlé ještě, v prostoru se uvolnily!

</section>

<section>

A jméno květu, za nímž stále točí

se prosby mé, pohnulo ducha mého,

že k největšímu ohni ze všech kročí.

</section>

<section>

A můj zrak světla toho čarovného

když velikost a zářnou jakost chytnul,

jež zde jak na zemi je vítěz všeho,

</section>

<section>

V tom náhle plamen nebes zářný slítnul

v kruh složen, koruny jak ve způsobě

je otočil a kol se vírem kmitnul.

</section>

<section>

Nejsladší nápěv, který zněl by tobě,

jenž k sobě ducha láká z žití víru

jak hromu hlas by duněl v bouře době,

</section>

<section>

Tu maje svatou dostihnouti lýru,

jíž korunován onen safír krásný,

jímž jasnější modř svítí v nebes šíru.

</section>

<section>

„Jsem láska andělská, jež ples ten šťastný

oblétám, který z toho lůna dýše,

jež naší touhy hostilo cíl spasný;

</section>

<section>

A budu oblétat jej, nebes říše

ty paní dokud syna sledující

svým vstupem blažíš onu sféru výše.“

</section>

<section>

Tak melodie ona jásající

se ukončila, „Marie“ v tom kane

z těch světel jeden výkřik holdující.

</section>

<section>

Sfér královský plásť, který více plane

a oživuje se, čím boha vlivy

dech boží k němu žehnající vane,

</section>

<section>

Svých vnitřních břehů udržoval nivy

tak nade mnou, že jeho plápolání

jsem nepostihnul tam, kde stál jsem snivý.

</section>

<section>

Mé oči neměly té síly ani

na plamen ten se dívat ověnčený,

jenž vedle syna vztýčil svoje planí.

</section>

<section>

A jako děcko utiší své steny

a k matce ručky vztahuje, když pilo,

tak duchem, na venek jenž rozohněný,

</section>

<section>

Zde každé toto svaté světlo bylo,

svým hrotem rostouc, a tím lásku svoji

ku Marii mi zřejmě objevilo.

</section>

<section>

Pak před mým zrakem všecka světla stojí

a sladce zpívají „Regina coeli“,

že rozkoš ta jest věčná v mysli mojí.

</section>

<section>

Ó jakou hojností tu překypěly

ty sýpky nejbohatší, které v setí

jak dobří rolníci se v žití skvěly!

</section>

<section>

Zde s poklady, jež druhdy ve zajetí

se pláčem získali ve Babyloně,

kde zlato nechali, teď svátek světí.

</section>

<section>

Pod synem vznešeným na slávy tróně

a pod Marií tady v blahu tráví

jak starém tak i novém po zákoně

</section>

<section>

Ten, který třímá klíče této slávy.

</section>
