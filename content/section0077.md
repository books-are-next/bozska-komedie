---
contentType: prose
---

<section>

### Zpěv šestý

Co Konstantin let orla, svého zvrátil,

že proti nebi spěl, za nimž on pílil, 

jda za dědem, jenž Lavinii schvátil:

Pták Zéva na kraj Evropy se schýlil

a vydržel tam dvě stě let a déle,

hor soused, z kterých nejprve v svět cílil.

Pod stínem svatých křídel svojich bděle

svět řídil celý, z ruky v ruku vlády

až uzdu moje ruka chytla směle.

Jsem Justinian, císař byl jsem, rady

Pralásky pamětliv z našeho práva

jsem vyňal přílišnosti a vše vady.

Než na to dílo pomýšlela hlava,

já věřil v jednu přirozenost Krista

a víra tato zdála se mi pravá.

Leč Agapetus, duše vírou čistá,

a vrchni pastýř ved mne k pravdě zase,

mne obrátila jeho slova jistá.

Já věřil mu, co znělo v jeho hlase,

teď jasně vidím, jak ty v každém sporu

i klam i pravdo rozeznáváš v jase.

Když kráčel jsem tak podle církve vzoru,

Bůh ráčil k velkému mne nadchnout dílu,

já celý vzdal se jemu beze vzdoru.

Já Belisaru svěřil vojska sílu,

a nebes roka tak jej provázela,

že klidný být jsem nebyl na omylu.

Na otázku tvou odpověď má měla

zde připojit se, ale obsah její

mne nutí, aby dále řeč má zněla,

Bys věděl, jakým právem smělci chtějí

se protiviti znaku posvátnému,

když zmocňují se ho, neb v boj s ním spěji.

Svou ctností stal se vzácným světu všemu,

to zříš, od smrti Pallada ve mžiku,

kdy umíraje panství své dal jemu.

Pak v Albě víc než tři sta let měl v zvyku

se zahnízditi až k onomu času,

když proti třem vzplál boj tří zápasníků.

Těm, Sabinek co uloupili krásu,

čím byl, ty víš, až k Lukrecie bolu

zmoh sedmi králi kol vše ve zápasu.

Víš, jak se octnul mocí na vrcholu,

zbil Pyrrha a Brennem a skrz boje vřavy

i proti králům tuhou prošel školu.

Tu Quinctius, dle zanedbané hlavy

jenž zván, s Fabii Torquatus a smělí

též Deciové, jež ctím, došli slávy.

Pak Arabů pych skrotil zdivočelý,

jenž přihrnuli se za Hanibalem

přes Alpy, Pád kde zdroj má rozkypělý.

S nim Pompejus ve vítězení stálém

i Scipio spěl mladý, až to horu,

kdes narozen ty, naplnilo žalem.

V čas, v kterém nebe světa po obzoru

dle svého spůsobu slast síti chtělo,

vzal z vůle Říma Cesar jej bez sporu.

Od Vara k Rýnu co se pod nim dělo,

zřel Isar s Erou, zřely vlny Seiny

i každý dol, jímž vodstvo Rhóny spělo.

Pak v divý let se pustil od Raveny,

přes Rubikon se takým letem řítil,

že řeč i péro jsou zde beze ceny.

Do Španělska se potom v běh rozlítil,

spěl k Durazzu, zvítězil u Farsalu,

až horký Nil sám nad tím bolest cítil.

Zřel Simois s Antandrem v pouště palu,

zkad vzlét, i místo, Hektor kde spočívá

a k Ptolomea škodě vzlét a žalu.

Ku Jubovi jej bleskem mysl chtivá

dál hnala, pak se vrhnul ku západu,

kde slyšel Pompea jak tuba zpívá.

Co činil ten, jenž převzal po něm vládu,

Cassius Brutem proto v pekle vyjí,

a Modena s Perugií vede vádu.

A proto nářky Kleopatry nyji,

jež před ním prchající na útěku

tak náhlou smrt si ostrojila zmijí.

K rudému moři hnal se v boje vzteku,

až světu mír dal taký, že chrám Jana

byl uzavřený přec po bouři věků.

Co znamení, jímž k řeči duše hnána,

pak později a dříve udělalo

v té říši zemské, jež v něm zřela pána,

To malé se a nepatrné zdálo,

když jasným okem zříš a jasným citem,

co rámě třetího je vládce jalo.

Neb spravedlnost, jejíž dýšu kmitem,

ta v roce jeho dopřála mu slávu,

vše pomstít, co v ní vřelo v hněvu lítém.

Teď podiv se, mou poslouchaje zprávu!

Neb znamení to Tita ve průvodu

šlo pomstit dávný hřích ve vojska davu.

A církev když pak svíjela se v hlodu,

jejž Longobardský zub jí krutě zadal,

tu Karel Velký zahnal každou škodu.

Teď jesti čas, bys o těch sond svůj spřádal,

jejichž hříchu před tím jsem se zmínil,

i o přívalu zla, jenž z něho padal.

Ten liliemi žlutými kříž stínil,

a tomu kříž má symbolem zas býti

jen strany jeho. – Kdo zlo větší činil?

Pro rejdy svoje hleďte vyvoliti

si Ghibellini jiný znak, jeť v zlobě

kdo od práva jej touží odděliti.

A nový Karel nedovolí sobě

jej skácet Guelfy, bát se bude drápů,

jenž větším lvům srst pocuchaly v mdlobě.

Pro otců hřích juž často na útrapu

vydány děti; a Bůh za lilie

že změnil by svůj znak, věř, těžce chápu.

Na malé této hvězdě v jasu žije

tlum dobrých duchů, pro dobro co žili,

cti věnec se slávou i smrt jim vije.

Když v pobloudění jejich snaha chýlí

se jinam, poznáš, kterak mnohem méně

zář lásky pravé v srdce jejich cílí.

A zásluhu zde srovnat ku odměně,

to samo část radosti naši dělá,

když zříme v pravé jak je známá ceně.

A spravedností živou naše smělá

je touha mírněna v té míře, v muky

že hříchu nemůž klesnout rozechvělá.

Zpěv sladce zvučí, když je mnohozvuký,

tak rovněž pojí žiti stupně různé

se v těchto kruzích sladké na souzvuky.

Roméa světlo plá v té perli luzné,

kterého čin tak veliký a skvělý

na světě došel odměny tak hrůzné.

Však Provencalům, věř, se toho zželi,

těm sokům jeho; špatně jedná, který

čin dobrý jiných bere v škoda smělý.

Měl Raimund Berlinghier čtyry dcery,

a všecky královny, zač Roméovi

měl děkovat, jenž neznám, poutník šerý

To způsobil; on falešnými slovy

jat účty chtěl, a ctný moh ukázati

na deset, pět a sedm tyranovi.

A chudý v stáří dál se musil bráti.

Byť v srdce zřel mu svět, jež nevděk pálil,

když po kuse chleb musil vyžebrati,

Ač chválí jej, věř, více by jej chválil.

</section>
